Valifaty noho ny fahavoazana vokatry ny nataon’ny olona sasany nihatra tamin’ny tena. ## 
“Ny olona izay tra-pahavoazana taorian’ny ady na fahatezerana tsy voatsindry dia mety hamaly faty amin’ny alalan’ny mosavy”. ## 
Maro ny aretina mpiseho teo amin’ny fiarahamonina, fahiny, izay noheverina fa azo avy amin’ny mosavy. ## 
Anisan’ireny ny voankanina, ny raodia, ny fehitratra, ny tadilava, ny tendry hatoka, ny manara-mody, ny tsitrabadimantsaka, sns. ## 
Marihina fa saika nahitana ireo aretina ireo avokoa na ny teto afovoantany na ny tany anindrantany. ## 
Araka ny voalazan’i CALLET: “ny manara-mody, ny rao-dia, ny fehitratra, ireo no aretina mahafaty raha tonga aty an-tanàna, ## 
raha tsy mahita mpisikidy mahay manala, dia maty ny marary avy any an’indrantany. (...) ## 
Ny manara-mody, toky n’ody, atao ny mpitana odimahery ; manemboka, milaza ny anaran’olon-ko vonoina, vorehiny, ## 
ary tokina, atao ny manaraka azy mody any amy ny ny toky : dia maty raha tonga an-trano ny ; ## 
tsy maty an-tany n’olona, tonga any amy ny vao maty, izany no manara-mody. (...) ## 
Ny raodia (...) mosavy natao ny ravehivavy azy mpandranto tany an-dalana. ## 
Endazin-dravehivavy nilaozana any an’indrantany ny tany no diaviny ny lahy, ## 
dia tsitsihina “tsy ahy tsy an’olona iny! Matesa tsy ho hita ny vadi-aman-janaka ny mahafaty azy! (...) ## 
Ny fehitratra, mosavy ny fehitratra natao ny ravehivavy azy mpandranto; ## 
ny olona mandranto manao vady amoron-tsiraka, manao filan-kariana, “mivarotra aty hianao, ## 
ary izaho kosa mitaona entana miakatra sy midina.” ## 
Ary nony efa nahazo hariana izy, manao filan-dratsy amy ny vehivavy izy, kanjo tsy fanta’ny ny zavatra hahafaty azy, ## 
fa ny takona no tia’ny. Ary dia mamitaka an-dravehivavy, mifaoka ny fanana’ny iombonana; ## 
ary dia hain-dravehivavy ny famonoan’azy amy ny fehitratra, ## 
dia vonoina tapaka ralehilahy asiana mosavy mahafaty tapaka : ## 

