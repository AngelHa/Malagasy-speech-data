Nisy hady roa sosona manodidina ny tanàna ## 
ary nisy vavahady iray avy teo atsinanana sy andrefana. ## 
Teo amin’ireo vavahady ireo dia nisy lavaka fierena sy fandosirana ## 
raha misy fahatairana tamin’ny fahavalo tamin’izany. ## 
Nisy vato lehibe boribory voamboatra hanidiana ireo vavahady ireo. ## 
Ilay vavahady ao andrefana dia mbola hita ao ny toerany na efa somary rava aza ## 
ary ilay vato boribory hidiny ihany koa. ## 
Fa ilay vavahady tao atsinanana kosa ## 
dia tsy ao intsony hatramin’ny nisian’ny arabe nankao an-tanàna. ## 
Aviavy sy amontana ary voarabe maro no nambolena tamin’izany ## 
mba hanome endrika ny tanàna saingy sombiny amin’izy ireny sisa tavela ankehitriny.” ## 
Raha ity tantara voatsiahy eto ity no dinihina ## 
dia tsapa fa efa nisy olona tao Mahabo talohan’ny fahatongavan’ireo mpifindra monina ireo. ## 
Hita eto koa ny fanoritsoritana ny endriky ny tanàna nonenan’izy ireo, ## 
izay toa manamarika ny maha taranaka andriana azy ireo satria, ## 
ahitana hazon’andriana toy ny aviavy, amontana ; ## 
ahitana hadivory manodidina ny tanàna. ## 
Ny nahatonga ny anaran-tanàna hoe “Mahabo” ## 
Tantara roa no voatanisa ho niavian’ny anaran-tanàna hoe “Mahabo”, ## 
araka ny famotopotorana sy izay voarakitra an-tsoratra, ## 


