ao amin’ny boky kely mariky ny fankalazana ## 
ny fahazato taonan’ny sekoly ambaratonga voalohany ny taona 1996 : ## 
Tantara voalohany ## 
“Nanana fati-drà Sakalava iray nonina tany Mahabo-Morondava Ingahy RAINIBETAVA. ## 
Nifankatia fatratra izy roalahy ireo. ## 
Nifamangy sy nifanampy na tamin’ny mora na tamin’ny sarotra. ## 
Vokatra izany fifankatiavan’izy roalahy izany dia hoy ilay Sakalava tamin’Ingahy RAINIBETAVA: ## 
“tena mahafinaritra ny fiarahantsika roalahy, ## 
koa handeha hatao mitovy koa ny anaran’ny tanànantsika. ## 
Ka ity misy anao ity dia atao MAHABO mitovy amin’ny tanàna misy ahy”. ## 
Nifanarahana ny hevitra, tsy nisy ny olana ka dia raikitra ny fanovana an’i Tsiahafotsy ho Mahabo.” ## 
Tantara faharoa ## 
“Fahiny, fanaon’ny mpanjaka Andrianampoinimerina ny mitety faritra. ## 
Tonga teto Tsiahafotsy izy tamin’izany. ## 
Nitsena sy nandray azy tamin-kafaliana ny vahoaka. ## 
Gaga ny Andriana nahita ireto olona nanaja sy nanome voninahitra azy. ## 
Dia niroso tamin’ny kabary izy ary namosaka ny tao am-pony, ## 
ka niloa-bava teo am-pamaranana hoe: ## 
“Mahababo ny foko sy ny saiko ny fanajana sy ny toe-tsaina amam-panahy asehonareo ahy. ## 
Koa manomboka izao dia atao hoe Mahabo no anaran’ity tanàna ity ## 
