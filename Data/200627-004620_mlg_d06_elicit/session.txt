dia tsy mionona amin’ny teny sy fanambarana ôfisialy ny mpikaroka ## 
fa tsy maintsy mijery izay antony nahatonga izany, ## 
mitsikera ny hevitra ao ambadik’izay voalaza. ## 
Dynamique: satria mijery ny hetsika anatin’ny fiarahamonina, na ivelany, ## 
mandinika ireo hery mitondra fanovana eo amin’io fiarahamonina io. ## 
-Critique: izany hoe, mitsikera ny fanambarana ôfisialy, ## 
satria mety tsy hifanaraka amin’izany ny zava-misy. ## 
Hita izany fa anisan’ny fepetra iray mahamatotra kokoa ny asa fikarohana ## 
ny fananana fomba fijery heverina fa mifanojo amin’ny tanjona tiana hotratrarina. ## 
Misy fetrany tahaka ny fomba fijery rehetra anefa izy ireo, ## 
koa izay tsy feno dia hotovonana amin’ny fomba fijery hafa mba haha siantifika ny asa. ## 
Ireo asa fikarohana efa nisy momba ny mosavy ## 
Talohan’izao asa fikarohana nataonay izao, ## 
dia azo lazaina fa efa maro ireo mpikaroka nandalina momba ny mosavy teo amin’ny fiarahamonina. ## 
Tsy hihambo ho nahadinika ny asa fandalinana rehetra ## 
mety ho efa vitan’ireo zoky teo aloha anefa izahay ## 
fa ampahany ihany no arosonay eto, dia izay nataon’ireto mpikaroka ireto : ## 
-I FANONY Fulgence, nanompana ny fikarohana nataony tamin’ny fanadihadiana ## 
ireo fomba ahafantaran’ny Betsimisaraka ny mpamosavy sy ny fomba fampinomana tangena. ## 
-I HARDYMAN, nandinika manokana ny ambalavelona izay fahita any amin’iny faritra Antsihanaka iny. ## 

