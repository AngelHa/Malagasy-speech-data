Ankoatra izay, misy ihany koa ny vorika an-kanina tsy ilàna fampiasana ody ratsy na poizina fa amin’ny alalan’ny fanahy ratsy. ## 
Vorika amin’ny fomba majika no ilazan-dRAKOTOMALALA Malanjaona azy io. ## 
Araka ny fanadihadiana nataon’ity mpandinika fiarahamonina ity, ## 
toy izao ny fombafomba ataon’ny mpamosavy raha manao izany vorika amin’ny alalan’ny fanahy ratsy izany izy: ## 
“Mandritra ny alina mialoha ny sakafo izay atao ny ampitso, ## 
dia miantso fanahy ratsy any an-tranony na any amin’ny fasam-poana ny mpamosavy ary mangataka amin’io fanahy io ## 
mba hamono izay olona kendreny mandritra ny sakafo. Rehefa tonga ny fotoana fisakafoana ## 
dia na izy mody miara-komana amin’ilay olona hasiany amin’ny hanina na mijery ilay olona mihinan-kanina, ## 
manara-maso ny sotro miditra sy mivoaka any am-bava ary mijery mafy ny tendan’ilay olona rehefa mitelin-kanina. ## 
Vokatr’izany, iny fijerin’ny mpamosavy iny dia toy ny fijery mahakasika ny tenany ## 
ka mahatonga ilay olona misakafo ho kenda eo am-pihinanana ary maty avy eo.” ## 
Araka izany, tsy kely lalana ny mpamosavy rehefa hamono olona, indrindra amin’ny fihinanan-kanina. ## 
Hainy ny mamono izay olona kendreny na amin’ny fomba mivantana na amin’ny fomba ankolaka. ## 
Toa tetika efa maty paika mihitsy aza no ampisainy amin’izany satria efa homanina mialoha ny hanatanterahana azy. ## 
Araka izany anarana nomen’ny olona azy izany, dia avy amin’ny fandraofana ny dian-tongotra no anaovan’ny mpamosavy azy io. ## 
Izany hoe : “Raofiny amin’ny tànana ny dian-tongotry ny olona iray izay efa fantany tsara. ## 
Avy eo misy fomba arahiny mba hahatonga ny aretina : ## 
na iny dian-tongotra azon’ilay mpamosavy iny asiany fatim-bitsika, endasiny na ampangotrahany ary alefany any amin’ny fasam-bazimba ; ## 
na alefany ao anaty moara (tandroka omby feno karazana ody) ary tokaviny”, hoy ny fanazavan-dRANDRIANAINA, ## 
mpitsabo nentim-paharazana iray, tafaresaka taminay tamin’ny 09 febroary, ## 


