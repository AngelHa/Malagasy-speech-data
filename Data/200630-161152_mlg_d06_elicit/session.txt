Teo andrefan’ny sekoly ambaratonga faharoa no nisy azy io ary tena nalaza tokoa. ## 
Nisy mpihira gasy roa tonta tamin’izany tonga tao anatin’ny kantao, ## 
tonga nanao fampisehoana tao an-tsena. ## 
Tsy iza izany fa ny tarika Mahabo sy ny tarika Manankasina, ## 
izay nifandimby isaky ny tapa-bolana nanao fampisehoana. ## 
Ny tsena moa no toerana iray ifankahitana sy itadiavana ireo kojakoja eo amin’ny fiainana andavanandro. ## 
Amin’izany dia betsaka ny mpividy ary toy izany ihany koa ny mpivarotra. ## 
Ka na dia ny mpivarotra tany ivelan’ny kantao aza dia tonga nivarotra tao. ## 
Fa nisy mpitsabo ihany koa avy any amin’ny hôpitaly Bejofo Mahitsy ## 
tonga nizaha marary sy nanome fanafody tao an-tsena. ## 
Tamin’izany ny mpianatra tao amin’ny Ecole Officielle Mahabo ## 
(EPP voalohany niorina tao Mahabo ny taona 1896), rehefa fotoanafanaovana vakisiny, ## 
dia nilahatra nankeny an-tsenan’Alarobia, ## 
tarihin’ny mpampianatra, mba hatao vakisiny. ## 
Marihina fa tsy mbola nisy toeram-pitsaboana niorina tao an-toerana ## 
raha tsy taty aorian’ny taona 1960.” ## 
Raha izany zava-nisy izany no dinihina dia tsapa fa ## 
anisan’ny toerana nanan-danja ho an’ny mponina tao Mahabo ny tsena fahiny satria, ## 
tsy toeram-pivarotana fotsiny, fa sady toeram-pitsaboana no toeram-pialamboly. ## 
Marihina fa taty aoriana dia rava io tsena io ## 

