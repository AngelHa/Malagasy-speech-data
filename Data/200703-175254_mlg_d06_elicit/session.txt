Ankehitriny kosa, ny “ekong” dia efa azon’ny olon-drehetra hatao ## 
ary noho izay falalahana eo amin’ny fanaovana azy izay dia niharatsy hatrany ny endriny teo anivon’ny fiarahamonina. ## 
Manamafy ny fisian’ity karazana mosavy ity ny fisian’ny varotra andevo tao Afrika fahiny, ## 
satria anisan’ny fitaovana nampiasain’izy ireo izany mba hahafahany mifehy izay azo babo, ## 
ankoatra ny fitaovam-piadiana azo tamin’ny takalo. ## 
« Hatramin’izao vanim-potoana ankehitriny izao anefa, hoy i Eric de ROSNY, ## 
dia mbola misy hatrany izay fivarotan’olona izay ao Cameroun, indrindra raha vao misintaka kely ny renivohitra.» ## 
Toy izao raha fintinina ny voalazan’ny mpitsabo iray monina any an-toerana, sendra ity pretra ity, ## 
momba ny tekinika fanaovan’ny mpamosavy ny “ekong” : «Izay olona hamono anao dia manamboatra saribakoly iray izay mitovy tanteraka aminao. ## 
Raisiny iny saribakoly iny avy eo ka anaovany fombafomba toy ny fanao amin’ny olona maty ary aleviny. ## 
Fongarin’io mpamono anao io indray ilay saribakoly avy eo, ## 
entiny any amin’izay olona nividy anao ianao ka ho mpiasa manomboka amin’io fotoana io. ## 
Izany hoe ny fombafomba rehetra voalaza eto dia mahatonga ilay olona ampiharana ny « ekong » tsy ho tompon’ny tenany. ## 
Tsy afaka miteny na manohitra fa manaraka izay andidian’ny tompony. ## 
Toy ny alika mihitsy moa no filazany azy eto. ## 
Izay no manamarina fa mbola misy ny fanandevozana ao Afrika ## 
ary tsy ao an-toerana ihany fa eo amin’ny tontolo maneran-tany mihitsy satria, ## 
ny fanondranana olona an-tsokosoko ho any ivelan’ny fireneny ## 
toy izay fandre matetika eto Madagasikara dia anisan’ny endrika iray isehoan’ny fanandevozana. ## 
Ny « sorcellerie dans l’eau » na « mosavy an-drano », indray, raha adika tsotsotra, ## 

