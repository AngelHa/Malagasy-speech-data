izay tranga hita sy re maneran-tany na tamin’ny fiarahamonina hafa eto Madagasikara, ## 
dia nataonay izany mba hampivoitra izay misy ao Mahabo. ## 
-Farany, misy ny lalan-tsaina narahina izay tsy azo ihodivirana ## 
na anaovana maso be tsy mahita noho izy ireo tandroka ## 
aron’ny vozona sy vovonana iadian’ny lohany eo amin’ny asa fikarohana. ## 
Araka izany, tari-dalana ihany no nataonay ## 
fa mbola misokatra ho an’ny mpikaroka rehetra izay liana ## 
ny fanohizana ny asa fikarohana momba ny mosavy. ## 
Ny drafitry ny asa ## 
Ankoatra ny teny fampidirana sy ny teny famaranana, ## 
mba hisian’ny firindrana sy fitohizana eo amin’ny asa fikarohana, ## 
dia dingana telo miavaka tsara no harahina : ## 
-Fizarana voalohany : fanoritsoritana sy fampahafantarana ny toerana. ## 
-Fizarana faharoa : fikarohana, fanadihadiana, fampahafantarana momba ny mosavy. ## 
-Fizarana fahatelo : fitrandrahana sy andram-pandalinana ny mosavy ## 
amin’ny maha trangam-piarahamonina azy. ## 
FANORITSORITANA SY FAMPAHAFANTARANA NY TOERANA ## 
Fomba fiasa iray takin’ny asa siantifika, indrindra ho an’ny antrôpôlaogy, ## 
mba hanatontosana ny asa fikarohana sy ny fandalinana izay atao ## 
ny famantarana mialoha ny toerana hirotsahana an-tsehatra hanaovana fanadihadiana. ## 


