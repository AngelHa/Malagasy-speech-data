hany ka malefaka ny fitsoky ny rivotra. ## 
Vitsy ny rotsaka orana isan-taona kanefa, na izany aza, ## 
azo lazaina ho tsy dia mijaly rano ihany ny faritra noho ny fananany loharano maro. ## 
Ny tontolo iainana sy ny ala ## 
Araka ny voalazan’ireo raiamandreny lehibe ela nihetezana teo an-toerana, ## 
anisan’ny faritra nanan-karena tokoa i Mahabo tany am-piandohana satria, ## 
rakotra ala voajanahary sy zava-maniry maro isan-karazany. ## 
Fa noho ny fitomboan’ny filàn’ny mponina ## 
sy ny hetraketraky ny taranaka taty aoriana, ## 
dia fongana tao anatin’ny taona vitsy izany. ## 
Ankehitriny, tanety ngazana sy hay no sisa hita ary ny ankamaroan’ny nofon-tany ## 
dia tapitra nokaohin’ny riaka avokoa. ## 
Hita ho mihasimba ny tontolo iainana satria ## 
mihamitombo ny aretina mahazo ny fambolena sy ny fiompiana. ## 
Betsaka ny olona no marary, maty tampoka, tsy fantatra izay aretina mahazo azy. ## 
Ankoatra izay, sahirana ireo mpitsabo nentim-paharazana mitady raokandro hatao fanafody. ## 
Saingy, manoloana izany fahavoazana izany, ## 
dia efa maro ireo tonga saina ka miezaka mamboly hazo ## 
ho famerenana amin’ny laoniny ny endriky ny tanàna tany aloha ## 
sy mba hananana tontolo iainana madio. ## 


