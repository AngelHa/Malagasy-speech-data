“Nanaovan-dalana isika, ka tsy maintsy manao lalana, ## 
Nananganana tanàna ka tsy mahazo mialangalana.” ## 
Izany hoe mba tsy hampitsanga-menatra eo amin’ny fiarahamonina, ## 
mba ho tombontsoa ifandimbiasan’ny taranaka mifandimby, ## 
dia tsy maintsy manery ny tenany ny tsirairay amin’ny fanaovana adidy sy asa vadi-drano. ## 
Mbola tena mibahana ao an-tsain’ireo mponina ao Mahabo ankehitriny ## 
ny finoana ny tody izay iombonany amin’ny Malagasy tsy vaky volo satria, ## 
araka ny ohabolana malagasy, “ny tody tsy misy fa ny atao no miverina”. ## 
Hita taratra izany amin’ny fiarahany midodododo manolo-tanana ho an’ireo izay tra-pahavoazana. ## 
Ohatra : raha misy very fananana toy ny omby eo amin’ny tanàna iray, ## 
dia manao antso vonjy amin’ny mponina manodidina ny tompon’ilay omby very ## 
ary izy ireo indray avy eo no manely izany amin’ny feo mafy araka izay trany. ## 
Na iza na iza mandre izany antso vonjy izany, na faritra aiza na faritra aiza, ## 
dia mirohotra mandray andraikitra avokoa. ## 
Miray hina ny vatan-dehilahy rehetra, miala nenina mitady ilay omby very, ## 
tsy mitandro hasasarana, na andro na alina, ## 
mamakivaky tanàna, tendrombohitra sy lohasaha maro. ## 
Toraka izany koa, raha misy omby maty nilatsaham-potaka na noho ny aretina, ## 
dia manao voin-kava-mahatratra ny fokonolona maka hena haloa vola raha fararano miaka-bary. ## 
Araka izany, na iza na iza, raha mbola ao anatin’ny fiarahamonina, ## 

