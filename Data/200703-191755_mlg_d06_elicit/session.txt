Nantsoina hoe “resy” izy ireny, ka voalaza fa niharan’ny tadimody sy ny vely fanonto ary rehefa maty ## 
dia taritarihina ny fatiny, alevina anaty lavaka namboarina fa tsy miditra am-pasan-dRazana. ## 
Ny mpandray anjara tamin’ny fampinomana. ## Araka ny hita teo amin’ny fanatanterahana ny fampinomana, ## 
dia misy ny mpanozon-doha na mpampinona sy ny mpanao raharaha ary ny voampanga na ny ampinomina. ## 
Efa samy voatanisa teo avokoa ny asan’izy ireo tsirairay avy : ny mpanozon-doha no mitsitsika ary mampisotro tangena ny voampanga ; ## 
ny mpanao raharaha no manampy azy amin’ny fikarakarana ny zavatra rehetra ilaina amin’ny fampinomana toy ny ranon-koba, ## 
ny ranon-tangena; ny voampanga kosa manao izay andidian’ny mpanozon-doha azy mba hahafahany manamarina ny tenany na tsia. ## 
Ankoatra ireo, anisan’ny mandray anjara ihany koa tamin’ny fampinomana ny havana aman-tsakaizan’ny voampanga. ## 
Voalaza fa vehivavy ny ankamaroan’izy ireo ary tsy mitsahatra ny mirary ny havany mba ho tafita soa amin’ny fampinomana. ## 
Hoy i COUSINS milaza izany : “Ary raha mbola atao ao an-trano ny fomban’ny fampinomana rehetra, ## 
dia matetika ny vehivavy ao anatin’ny fianakavian’ilay ampinomina no “miandry tokotany”. ## 
Mandohalika sy mihohoka manodidina ny trano ampinomana izy rehetra, ka tsy mitsahatra ny miteny hoe : ## 
“Raha nanao izany, matesa ; raha tsy nanao kosa, veloma!” ## 
Nefa ny havana akaiky dia mivavabavaka ho fanampin’izany, ka manao hoe : “Nifanditra ihany isika R..... niadiady ihany, nifanome tsiny, ## 
nanao izay afaky ny vava, noho ny harena nifamaliana, noho ny hadalana samy zaza, noho ny fo rano mafana. ## 
Nefa aza mahavoa tsiny anao izany ; aza mahavoa fady ; aza mahafolaka an-datony!” ## 
Raha miteny izany izy hihohy ny tany, sady mangataka an’Andriamanitra hamela heloka”. ## 
Marihina fa ny fomba fampinomana izay hitantsika teo dia fomba tena nisongadina tamin’ny andron’Andrianampoinimerina satria, ## 
araka ny didy navoakany momba ny fitsarana dia voalaza fa ny tangena no natao fitsarana farany na ambaratonga fahefatra. ## 
Manamarina izany ny tenin’ Andrianampoinimerina izay notaterin’i CALLET : ## 

