Antony roa no noheverin’ny Ntaolo fa mety hahavery io aloka mainty io, araka ny voalazan’i CALLET : ## 
ny fanairana tampoka ny olona matory ary ny fangalarana ataon’ny mpisompatra (mpamosavy). ## 
Endrika iray isehoan’izany ny hitsakaloka. ## 
Araka ny fanazavana nataon- dRANDRIANAINA mpitsabo taminay dia mety hahafaty ny hitsakaloka raha mahafeno ny fepetra takiny ny mpamosavy. ## 
Izany hoe mila fantarin’ny mpamosavy mialoha ny tononandro nahaterahan’ilay olona kendreny ## 
ary rehefa fantany izany dia tsitsihiny andro aman’alina. ## 
Avy eo miaraka amin’ny fanahy ratsy izay ao aminy izy mandeha manitsaka ny alok’iny olona somparany iny. ## 
Ny aloky ny lohan’ilay olona no tena enjehin’ny mpamosavy hitsahina amin’izany. ## 
Marihina fa fangalarana ambiroa izany araka ny fiheverana taloha, kanefa famonoana hasina ilay olona mihitsy satria, ## 
ny aloky ny faritra ambony amin’ny tenany no hitsahina amin’ny tongotra izay heverina fa maloto sy ambany. ## 
Raha tanteraky ny mpamosavy izany dia tsy maintsy maty amin’ny tononandro nahaterahany ilay olona. ## 
Fa mety koa tsy ho faty fa very saina na lasa adala raha tsy fantatry ny mpamosavy ny tononandro nahaterahany ## 
fa voahitsaka aloka fotsiny ilay olona. ## 
Izany no antony tsy hilazana na amin’iza na amin’iza ny tononandro nahaterahana fa mety hampidi-doza. ## 
Hita amin’izany fa sarotra ny hahavoazan’ny mpamosavy ny olona kendreny amin’ity aretina ity satria ## 
mila fahafantarana ny tononandro nahaterahan’io olona io ny fanaovana ny hitsakaloka. ## 
Raha fandre sy voalaza fa misy any amin’ny faritra hafa ny ambalavelona, ## 
dia fotoana tsy ela akory izay no tena nampirongatra ity aretina ity tao amin’ny kaominina Mahabo satria, ## 
vao tamin’ny volana aprily taona 2014. Tsy mba aretina mpahazo ny lehilahy izy io satria, ## 
ny vehivavy, miditra amin’ny fotoanan’ny fahamaotina na ny lehibe efa manambady, ## 

