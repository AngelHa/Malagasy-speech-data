dia toy izao manaraka izao ny momba azy, araka ny tatitra nataon’i Eric de ROSNY ihany : ## 
« Hanina ao am-bava tahaka ny hena ianao: hena iray mihinana hena iray. ## 
Ity no mosavy mahery vaika indrindra raha ampitahaina amin’ny hafa, ## 
dia ny mosavy an-drano izany, izay mitovy amin’ny mamba. [ ] ## 
Mbola miaina ianao, mandeha. Saingy mahatsapa fanaintainana tsikelikely, ## 
manomboka miteny malefaka tsikelikely, avy eo entina any amin’ny hôpitaly ary tsy mahafantatra na inona na inona intsony ». ## 
Izany hoe tsy mba hita soritra avy ety ivelany ny antsoina hoe « sorcellerie dans l’eau » ## 
fa mikiky tsikelikely ny olona voany : tahaka ny voay hoy ny filazan’ilay mpitsabo azy. ## 
Vokatr’izany, efa tonga any amin’ny tsy fahatsiarovan-tena vao mety ho fantatra ny fisiany. ## 
Raha aty Madagasikara, dia heverina ho karazana vorika an-kanina ity antsoina hoe « sorcellerie dans l’eau » ity. ## 
Izany hoe zavatra misy poizina na ody ratsy nataon’ny mpamorika, antsoina koa hoe mpamosavy, ## 
tafiditra amin’ny vatan’ny olona iray izay nokendreny. ## 
Mbola hovahavahana misimisy kokoa ny momba izay vorika izay aoriana, ## 
fa andeha hojerena manaraka eto indray ny antom-pisian’ireo karazana mosavy sy ny vokany teo amin’ny fiarahamonina. ## 
Ny antom-pisiany sy ny vokany teo amin’ny fiarahamonina ## 
Antony lehibe roa no voalaza ho nahatonga ny olona tao Afrika, indrindra ny tao Cameroun, ## 
nanao ireo karazana mosavy ireo: voalohany, mba hahafahana mitady vola sy manangon-karena. ## 
Faharoa, mba hahafahana misompatra na mamono mihitsy ireo mifandrafy amin’ny tena. ## 
Matetika ny olona manao ny fisomparana dia heverina ho olona tsy dia mahay miara-monina amin’ny hafa, ## 
mitokantokana, manan-kilema, boka ary ny vehivavy mananon-tena eo amin’ny fiarahamonina. ## 

