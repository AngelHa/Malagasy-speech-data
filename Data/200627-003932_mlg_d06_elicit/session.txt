Miditra ao anatin’ilay fiarahamonina aloha ny mpikaroka, ## 
dia mivoaka avy ao, ary manao topy maso avy ety ivelany ## 
mba hahazoany mijery sy manadihady amin’ny maso tsy miangatra. ## 
Araka izany, ny fomba fijery dia karazana arofanina ahafahana miala amin’izay mety ho fihetseham-po fotsiny, ## 
ary mahatonga ny asa ho siantifika. ## 
Maro ny teôria na fomba fijery azo ampiasaina enti-mitrandraka ny mosavy eo anivon’ny fiarahamonina. ## 
Tsy hotanisaina avokoa akory izy ireny. ## 
Fa ny hotsindrianay manokana eto dia ny haitsikera araka anjara asa ## 
na fônksiônalisma sy ny antrôpôlôjia baikoin’ny hetsika na “anthropologie dynamique”. ## 
Ireo haitsikera ireo no nironan’ny saina, ## 
ary heverinay fa azo itrandrahana tsara ny mosavy sy ahafahana mandrindra izao asa fikarohana izao. ## 
Toy izao ny mombamomba azy ireo amin’ny ambangovangony : ## 
Ny fomba fijery araka anjara asa na fônksiônalisma: ## 
dia teôria mandalina faobe (approche globalisante na holistique) ny fiarahamonina iray : ## 
mifototra indrindra amin’ny fiheverana fa ireo rafitra samy hafa eo anivon’ny fiarahamonina ## 
dia mifandrohy ary samy manana ny anjara asa mifanandrify aminy avokoa, ## 
araka ny hevitr’i Malinowski 2 . ## 
Ity haitsikera ity ihany koa dia miaiky ary manaiky ny fahasamihafana ka manaja izany. ## 
Izany hoe misy ny mpitsabo nentim-paharazana sy ny mpamosavy eo amin’ny fiarahamonina. ## 
Izy ireo dia samy manana ny anjara asany avy, izay mety hamaly na tsia ny filan’ny olona. ## 

