Marihina fa ny “ekong” dia mifandraika indrindra amin’ny resaka harena sy vola, izay zavatra imatimatesan’ny olombelona fatratra. ## 
Tsy afaka ny hahazo ireo anefa izy raha tsy manana tetika sy paika efa voavolavola. ## 
Etsy ankilan’izay, sarotra ny mifanatrika amin’izay mifandrafy amin’ny tena. ## 
Mety ho goavana na manana hery lehibe izy, ## 
ka ny hany vahaolana hitan’ny mpisompatra dia ny famelezana azy an-kolaka amin’ny alalan’ny famosaviana. ## 
Vokatra izany, maro ny nanan-karena fahiny tamin’ny fanaovana “ekong”, ## 
fa maro toraka izany ihany koa ireo nizaka fahavoazana toy ny aretina, ## 
ny korontana ary ny fahafatesana noho ny “sorcellerie dans l’eau” tany Cameroun. ## 
Tany amin’ireo firenena afrikanina hafa toy ny “tany Angola, ohatra, ## 
dia nametraka olana goavana teo amin’ny fampandrosoana ara-piarahamonina sy ara-toe-karena mihitsy ity resaka mosavy ity. ## 
Tany Ouganda indray, ny fanaovan-tsorona olona no tena lafy ratsiny. ## 
Ireo zaza mbola tsy maoty no tena lasibatra tamin’izany satria vonoin’ireo mpamosavy ## 
ary alain’izy ireo ny taovany hanaovany ody izay antsoiny hoe “gris-gris”. ## 
Ary araka ny voalazan’ny mpandinika iray voatanisa, maro be ireo fomba amam-panao sy soa toavina no potika noho ny fisian’ny mosavy. ## 
Tsy mipetraka amin’ny toerana tokony hisy azy intsony ireo soatoavina, ## 
hany ka ny ankabeazany dia ampangaina ho asan’ny devoly”. ## 
Ny fomba niatrehan’ny fiarahamonina azy ## 
Maro ny fomba nentin’ny mponina taty Afrika niatrika ny mosavy. ## 
Anisan’izany ny fampinomana, ny fanatsobohana ny tanana ao anaty vilany feno menaka na rano mangotraka ary ny filelafana vy mahamay. ## 
Manamafy izany ny voalazan’i Denise PAULME ao amin’ny Encyclopaedia Universalis. ## 

