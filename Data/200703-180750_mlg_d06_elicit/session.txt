satria vao mainka aza nihanahazo vahana hatrany ny asan’ny mpamosavy tao Afrika. (...) ## 
Na dia teo koa aza ny firoboroboan’ny fampianarana sy ny fanapariahana ny fahalalana vaovao vokatry ny siansa, ## 
mbola hita taratra ao amin’ny olona hatrany ny finoana ny amin’ny fisian’ny mosavy, ## 
izay midika fa tsy mbola foana akory ny mosavy ao Afrika”. ## 
Azo lazaina araka izany fa efa mifantsika tanteraka any an-tsain’ny olona ny finoana ny mosavy ## 
ka sarotra ny hamafa izany ao aminy. ## 
Izany dia midika fa mbola tena ady sarotra tokoa ny fanafoanana ny mosavy ao Afrika na dia eo aza ny fidiran’ny fandrosoana avy ety ivelany. ## 
Ny hany vahaolana farany hitan’ny firenena sasany ao Afrika ankehitriny, ohatra, ## 
mba hamongorana ny mosavy dia ny fananganana didy aman-dalàna mandrara izany. ## 
Anisan’izany izay hita any Cameroun amin’izao fotoana izao, araka ny lalàna laharana faha-67-LF-1 ny 12 jiona 1967, toko faharoa, ## 
andininy faha-251 fa misy ny lamandy sy sazy an-tranomaizina ampiharina amin’izay tratra mamosavy. ## 
Hita araka izany fa tena sazy henjana tokoa no miandry ireo izay tratra mamosavy any Cameroun. ## 
Kanefa azo lazaina fa tena nahafoana ny mosavy ao Cameroun tokoa ve ny fametrahana izay lalàna izay? ## 
Ny fanadihadiana atao eo anivon’ny fiarahamonina no afaka mamaly izany fanontaniana izany ## 
fa handeha hiampita any Eorôpa indray isika mba hahalalana izay zava-nisy momba ny mosavy tany. ## 
Ny tranga amam-piheverana mahakasika ny mosavy tao Eorôpa ## 
Nambaran’i Bernard VALADE ao amin’ny Encyclopeadia Universalis, ## 
fa ny fanenjehana ireo izay noheverina ho mpamosavy no tena nanamarika ny fandalinana momba ny mosavy tao Eorôpa. ## 
Izany hoe tsy dia voafaritra mazava ny amin’ny antony nahatonga ny mpamosavy hanao ny asa ratsiny, ## 
fa ny zava-misy eo amin’ny fiarahamonina no avy hatrany dia nanenjehana azy ireo. ## 

