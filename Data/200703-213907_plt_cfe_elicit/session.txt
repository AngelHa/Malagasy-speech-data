FJKM (Fiangonan’i Jesoa Kristy eto Madagasikara), ADVANTISTA, PANTEKOTISTA, JESOSY MAMONJY. ## 
“Ny aina Ramangatahiana”, hoy ny oha-pitenenana malagasy, ## 
koa raha misy manohintohina azy toy ny loza sy ny aretina, ## 
dia ny fanatonana mpitsabo ihany no heverina fa vaha olana. ## 
Azo asokajy ho roa ny fitsaboana hita ao an-toerana amin’izao fotoana : ## 
ny fitsaboana nentim-paharazana sy ny fitsaboana maoderina. ## 
Nanana anjara toerana lehibe teo anivon’ny fiarahamonina ny fitsaboana nentim-paharazana ## 
indrindra tamin’ny fotoana tsy mbola nisian’ny toeram-pitsaboana maoderina. ## 
Raha vao misy trangan’aretina dia izy ireny no atonin’ny olona ary ametrahany fitokisana. ## 
Nisy fotoana tsy dia re laza teo amin’ny fiarahamonina ny fitsaboana nentim-paharazana. ## 
Anisan’ny antony nahatonga izany, araka ny resaka nifanaovana tamin-dRANDRIANIAINA ## 
ny volana febroary 2014 tao Mandrabato, kaominina Mahabo, ## 
ny fanaratsiana nataon’ireo kristianina azy ireny ## 
ho isan’ny mpanompo sampy sy iasan’ny herin’i Satana. ## 
Somary nihalefy anefa izay fanaratsiana nataon’ny olona sasany izay tato ho ato satria, ## 
toa hita miverina tsikelikely any amin’ny fitsaboana nentim-paharazana ny ankamaroan’ny olona, ## 
mila vonjy sy mitady fanampiana noho ny asan’ny mpamosavy. ## 
Ankoatra ny ombiasy, dia misy ihany koa mpitsabo nentim-paharazana hafa ## 
fandehanan’ny ankamaroan’ny olona toy ny mpanotra, ny renin-jaza, ny mpanao ody may ## 
sy ody biby, ny mpanao ody tandroka sy ny mpanao ody mangamaso. ## 

