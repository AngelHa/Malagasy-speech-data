Ny toerana na fiarahamonina ## 
izay dinihinay mantsy na toa efa mahazatra aza, noho izahay tompon-tany, ## 
dia ilàna fitandremana mba tsy hisian’izay mety ho fanakorontanana na loza, ## 
indrindra amin’izao lohahevitra saro-pady izao. ## 
Araka izany, lafin-javatra efatra no aroso hovahavahana eto, ## 
manampy indrindra amin’ny famantarana ny toerana nosafidina nanaovana ny fanadihadiana: ## 
ny lafiny jeôgirafika, ny lafiny tantara, ny lafiny fiarahamonina: ## 
ahitana taratra ny fanabeazana, ny finoana sy ny fomba amam-panao, ## 
ny fitsaboana, ny fitantanana ny tanàna, ary ny lafiny fihariana sy toe-karena. ## 
NY LAFINY JEOGIRAFIKA ## 
Marina fa fiarahamonina no ifantohan’ny fandinihana kanefa tsy afa-misaraka ## 
amin’izay ny lafiny jeôgirafika noho ny fiheverana ## 
fa mifampiankina izao tontolo eran-tany eran-danitra izao. ## 
Izany hoe ny faritra misy ilay fiarahamonina, ny toetany sy ny toetrandro ao an-toerana, ## 
dia efa ahafahana maminavina sahady ny fomba fiainan’ny mponina ## 
sy izay mety ho endriky ny fiarahamonina sy ny firindrany. ## 
Handeha àry hofaritana voalohany eto izay misy ny toerana, ## 
aorian’izay no hanoritsoritana tsotsotra ny toetany sy toetrandro ## 
ary ny tontolo iainana sy ny ala. ## 
Ny faritra manodidina ary ny vohontany ## 

