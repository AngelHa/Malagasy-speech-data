Voalaza fa nandritra ny fotoana maharitra no nisian’io fanenjehana io : ## 
teo anelanelan’ny taona 476 taorian’i Jesoa Kristy sy ny taona 1789. ## 
Ara-tantara, vanim-potoana lehibe roa no nolalovan’ny firenena eorôpeanina teo anelanelan’ireo taona ireo : ## 
dia ny “Moyen-Age” sy ny “Temps Modernes” izany. Handeha hotsiahivina fohy eto ny momba izany. ## 
Fampahatsiahivana fohy ny vanim-potoana “Moyen-Age” sy ny “Temps Modernes” ## 
Anisan’ny nampiavaka ny « Moyen-Age » 66 (476-1492) ny fisian’ny fitondran’ireo tompomenakely, ## 
ny fisian’ny rafitra nametraka azy ireo ho saranga ambony indrindra teo amin’ny fiarahamonina, ## 
arahin’ny mpitondra fivavahana sy ny miaramila mpiady ary ny vahoaka tsy mandady harona. ## 
Izany rafitra izany no ambaran’ny mpanoratra sasany ho rafi-piarahamonina idealy tamin’izany fotoana. ## 
Azo lazaina ihany koa anefa ho vanim-potoana nisian’ny fanararaotana ## 
nataon’ireo mpitondra fivavahana teo anivon’ny eglizy katôlika romana ## 
ka nahatonga ny fisintahan’ireo mpino sasany. ## 
Ny “Temps Modernes” 67 (1492-1789) indray dia azo lazaina ho vanim-potoana lehibe nirosoana tamin’ny fiovana sy fanovana. ## 
Izany hoe nanomboka teo no nisian’ilay hoe fahaterahana vaovao na “renaissance”. ## 
Nisy, araka izany, ny fivoarana teo amin’ny lafiny maha olona, hairaha, ## 
siansa ary nipaka hatrany amin’ny lafiny finoana amam-pivavahana. ## 
Ny anton’ny fanenjehana ireo noheverina ho mpamosavy ## 
Samy nanana izay noheveriny ho antony tokony hanenjehana ny mpamosavy ny isam-pirenena ## 
tany Eorôpa nandritra ny vanim-potoanan’ny “Moyen- Age” sy ny “Temps Modernes”. ## 
Maro be tokoa ireo antony ireo ary tsy ho voatanisa eto avokoa saingy azo aravona ho roa lehibe, ## 

