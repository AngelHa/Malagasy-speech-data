na zezika tain’omby ihany koa no fiantson’ny tantsaha azy, zezik’akoho, zezi-kisoa, zezika simika. ## 
Ny voly ovy sy tsaramaso ary voatabia no tena fanaon’ny olona amin’izany, ## 
izay tsy inona fa voly amidin’izy ireo hoenti-manatsara ny fitaovam-pamokarana ihany. ## 
Tsiahivina fa anisan’ny faritra nalaza tamin’ny fambolem-bary ny kaominina Mahabo fahiny ## 
araka izao fitateran’ireo raiamandreny taloha azy izao : ## 
“Raha ny fambolena dia ny voly vary lava no tena nampalaza an’i Mahabo. ## 
Taonina maro ny vary lava vokatra tety tamin’izany, ## 
izay naondrana tany ampitan’ny ranomasina mihitsy ny ankamaroany. ## 
Noho izany vokatra izany dia notoloran’ny Fanjakana milina fikororoham-bary ny mpamboly, ## 
ary izany indrindra ihany koa no nahatonga ny Gouverneur Général Marcel Olivier nitsidika teto Mahabo.” ## 
Ankehitriny anefa dia mijanona ho voly fihinana ihany ny voly vary ao an-toerana. ## 
Anisan’ny antony mahatonga izany ny tsy fahampian’ny fitaovana hoenti-mamboly vary, ## 
tsy misy teknisianina mpampiofana, mihamitombo ny mponina ary be ny mpisompatra. ## 
Ireo hazo fihinam-boa (ny akondro, ny manga, ny voasary, ny kaky, sns ... ) ## 
sy ny hanin-kotrana (ny mangahazo, ny vomanga, ny saonjo, sns ... ) no voly an-tanety tena fahita ao Mahabo. ## 
Miankina amin’ny fizaran-taona kosa ny voly sasany izay sady azo atao eny an-tanimbary ## 
no azo atao eny an-tanety toy ny ovy, tsaramaso, voanjobory, voatabia, sns ... ## 
Mifampiankina hatrany ny fambolena sy ny fiompiana araka ny voalazan’ireo tantsaha ao Mahabo. ## 
Izany hoe ny vokatry ny fiompiana no hahafahana manatsara ny fambolena ## 
ary ny vokatry ny fambolena no enti-mikarakara ny fiompiana. ## 

