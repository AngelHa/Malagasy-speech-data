ary manome sazy ny voampanga, fitsarana maneho hatezerana ka avy hatrany dia mihatra amin’ny aina. ## 
Ny antony lehibe faharoa nahatonga ny fanenjehana dia “ny fiheverana ny mpamosavy ho mpanohitra ny fahefan’ny fiangonana kristianina ## 
satria, mandà an’i Jesoa sy ny sakramenta, mivoaka alina ary manao fombafomba amin’ny demony izay nalaina tahaka tamin’ny fomban’ny fiangonana, ## 
manaja ny mpanjakan’ny haizina mba hahazoana hery na fahefana”. ## 
Teo amin’ny tantaran’ny fiangonana, voalaza fa tany amin’ny faran’ny taonjato faha-XII ## 
dia nanorina ny fitsarana ho an’ny fiangonana katôlika manokana, ## 
izay nantsoina hoe “Inquisition” ny papa Grégoire IX ho fanoherana ireo mpampiely fampianaran-diso na “hérétiques”. ## 
Tsy mbola nisy tamin’io fotoana io ny fanenjehan’ny fiangonana ireo noheverina ho mpamosavy. ## 
Taty amin’ny taona 1326, dia nivoaka ny taratasin’ny papa mitondra ny lohateny hoe Super Illius Specula, ## 
izay namaritra ny mosavy ho toy ny fampielezana fampianaran-diso. ## 
Vokatr’izany, lasa nandray anjara tamin’ny fanenjehana ireo noheverina ho mpamosavy ihany koa ny fiangonana. ## 
Izany fanenjehana izany dia voalaza fa nanomboka ny taona 1484, ## 
taona nivoahan’ny taratasin’ny papa Innocent VIII, izay nanome alalana ny fanenjehana ny mpamosavy. ## 
Raha zohina ny tantara, tany amin’ny taonjato fahefatra tany no efa nisy fanenjehana ireo mpanao mazia nataon’ireo amperora kristianina, ## 
araka ny voalazan’i J. DELUMEAU. Marihina fa ny mpanao mazia tamin’izany fotoana ## 
dia nampitovian’ny olona tamin’ny mpamosavy ihany. ## 
Nihamafy hatrany io fanenjehana ny mpamosavy io taty aoriana, ## 
izany hoe teo anelanelan’ny taonjato faha-XVI sy ny taonjato faha-XVII ary tsy nifarana raha tsy taty amin’ny taonjato faha-XVIII, ## 
izay vanim-potoana nisian’ny fivoarana teo amin’ny fiangonana. ## 
Araka ny fiheveran’ireo kristianina mantsy dia finoana paianina na “païenne” no nisy tamin’izany satria ## 

