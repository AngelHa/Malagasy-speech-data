Ny antony lehibe voalohany nahatonga ny fanenjehana dia “ny fiheverana ny mpamosavy ho mpanisy poizina ny lava-drano, ## 
ny loharano, ny biby fiompy sy ny sakafo, na mampahatonga izany ho tsy azo hanina ; ## 
ny fiheverana ny mpamosavy ho manidina eny amin’ny habakabaka amin’ny alalan’ny kifafa, ## 
manisy ody ratsy ary mampahatahotra sy mampisy korontana eo amin’ny fiarahamonina”. ## 
Tany Italia, ohatra, ny mpamosavy antsoina hoe “stregoni” dia natahoran’ny mponina fatratra satria, ## 
tsy mba ny fanoherana ny fampianaran’ny fiangonana no niampangana azy ireo ## 
fa ny fanimbana ny vokatry ny tantsaha sy ny famorehana ny ankizy madinika. ## 
Izany hoe raha ratsy ny vokatra amin’ny taom-pambolena iray na misy zazakely maromaro maty misesisesy, ## 
dia noheverin’ny mponina tao Italia ho ny asan’ireo mpamosavy no nahatonga izany. ## 
Tany Romania indray, ny mpamosavy antsoina hoe “strigoï” ## 
dia noheverin’ny mponina tao an-toerana ho manana hery mihoatra ny voajanahary, ## 
ka afaka miditra amin’ny trano mihidy sy milalao amin’ny biby masiaka ; ## 
mahatonga areti-mandringana eo amin’ny olona sy ny biby fiompy ; afaka mampanaiky ny olona, ## 
ny haintany ary ny orana ; mitery ny rononon’ny ombivavy ary indrindra indrindra manisy ody ratsy. ## 
Izany hoe heverina ho mitera-doza eo amin’ny fiarahamonina ny fisian’ny stregoï raha ireo asany ireo no dinihina. ## 
Hita araka izany fa tena fahavalon’ny fiarahamonina tokoa ny mpamosavy ho an’ny firenena eorôpeanina, ## 
ka nisy ny fanenjehana ireo nahiahiana ho mpamosavy. ## 
“Tsy mba fitsarana toy ny any amin’ny tribonaly no miandry ireo heverina ho mpamosavy tamin’izany, ## 
fa valifatin’ny besinimaro, fitsaram-bahoaka : (...) aolana, ampinomina, kapohina, alentika any anaty rano na ahantona, dorana”. ## 
Izany hoe tsy fitsarana mijery ny marina sy ny diso ara-drariny fa fitsarana manome rariny ny mpiampanga ## 

