dia tsy afa-miala amin’izay fiombonana sy firaisankina izay satria, ## 
ny ataonao ihany no itsaran’ny fiarahamonina anao. ## 
Raha tsy manavotra olona ianao amin’ny andro ahavoazany, ## 
dia hojereny (mety ho ny fiarahamonina manontolo mihitsy) fotsiny ihany koa ## 
izay fahavoazana mety hahazo anao sy ny taranakao any aoriana. ## 
Ny voalazan’ny pastora ANDRIAMANJATO Richard ihany koa dia manamafy izany fiheverana izany. ## 
Araka ny heviny: “ny olona izay mifehy ny tenany ary manome ny hafa ## 
dia resy lahatra fa raha tonga amin’ny toerana misy ny mpandray ny fanomezana izy, ## 
dia mba hanao tahaka izay nataony ihany koa ny hafa.” ## 
Izany rehetra izany anefa dia efa famolavolana sahady ny maha olona ataon’ny fiarahamonina. ## 
Zava-dehibe ho an’ny fiarahamonina ny fananana olom-banona sady izay rahateo no tanjony. ## 
Tsy tongatonga ho azy izany fa mila ny fiaraha-mientan’ny rehetra. ## 
Araka izany, misy ny famolavolana ifotony miainga avy ao amin’ny ankohonana, ## 
mipaka hatrany amin’ny sekoly sy ny fiangonana ary ny fiarahamonina ankapobeny mihitsy. ## 
Ny famolavolana ny maha olona ivelan’ny sekoly ## 
Eto dia misy sehatra roa mandray an-tanana izany famolavolana izany : ## 
ny ankohonana sy ny fiarahamonina. Eo anivon’ny ankohonana ## 
Anisan’ny mandray anjara betsaka amin’ny famolavolana ny taranany ## 
ny isan-tokantrano ao amin’ny kaominina Mahabo, ## 
tahaka izay hita amin’ny ankamaroan’ny fiarahamonina malagasy. ## 


