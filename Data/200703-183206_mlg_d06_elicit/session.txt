dia misy ihany tantara sasany tokony hotsiahivina eto satria niteraka fiheverana maro. ## 
Tsy inona izany fa ny amin’ny fifindra-monina fahiny noho ny fahitana tany vaovao. ## 
Fampahatsiahivana fohy ny amin’ny fifindra-monina fahiny ## 
Anisan’ny Nosy lehibe aty amin’ny faritry ny ranomasimbe Indiana i Madagasikara ary Malagasy no mponina ao aminy. ## 
Ara-tantara, raha ny fiaviana no tiana ho fantatra, dia voalaza fa ny Endonezianina no Razamben’ny Malagasy voalohany, ## 
araka ny petrakevitra naroson’i Alfred GRANDIDIER, ary taty aoriana vao tonga ny Afrikanina sy ny Arabo satria, ## 
araka ny heviny, ny teny malagasy, ny fomba amam-panao sasany, ny fomba famokarana ## 
dia saika nahitana fitoviana tamin’ny an’ny endonezianina avokoa. ## 
Ny petrakevitra naroson’i Hubert DESCHAMPS indray dia manambara fa avy amin’ny Arabo ny Malagasy. ## 
Ny fisian’ireo teny sy fomba ary kolontsaina nolovaina tamin’ny arabo ## 
eto an-toerana toy ny fanandroana, ny sorabe, ny sikidy, sns, no nentiny nanaporofo ny fahamarinan’izany. ## 
Nisy mpandalina tantara samihafa koa nihevitra fa avy ao Afrika ny Malagasy. ## 
Anisan’ireny i Gabriel FERRAND izay nanohana ny asa fikarohany ## 
tamin’ny alalan’ny fampitahana ny teny malagasy amin’ny teny bantou sy swahili. ## 
Ny Malagasy mpandinika tantara sy fiarahamonina toa an-dRANDRIAMAMONJY dia nametraka fa vazimba no mponina teto taloha, ## 
izany hoe ny vazimba no tompon-tany sy razan’ny Malagasy teto fa lao monina ary nifindra monina koa izy ireo ## 
noho ny hetraketrak’ireo mpiavy taty aoriana. ## 
Ny vazimba anefa dia tsy iza fa “ireo endonezianina sy malezianina tonga teto Madagasikara talohan’ny taonjato fahefatra”. ## 
Araka izany, ny fandinihana nataon’ny Malagasy dia toa manamafy ny voalazan’i GRANDIDIER hoe ## 
avy any Endonezia sy Malezia iny ny Malagasy. ## 

