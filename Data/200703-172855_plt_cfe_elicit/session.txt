na ny fanaovana adidy amin’ny fianakaviana sy ny fiarahamonina toy ny famangiana manjo. ## 
Etsy ankilan’izay, nampianarina koa anefa ireo taranaka ## 
mba ho malina mandrakariva eo amin’ny fiainana satria ny fandalana ireo soatoavina ireo, ## 
ny fihavanana sy ny firaisankina, matetika no hararaotin’ny mpanao ratsy toy ny mpamosavy. ## 
Izany hoe tsy mahita irika hamelezana izay tsy tiany ny mpamosavy ## 
raha tsy manana fifandraisana akaiky amin’io olona hankahalainy io: ## 
ny fihavanana sy ny firaisankina hombam-pihatsarambelatsihy ## 
no fitaovana ampiasain’ny mpamosavy amin’izany, ## 
izay toa manambara sahady fa “toy ny voara ny fihavanana ka raha borahina misy vitsika.” ## 
Eo anivon’ny fiarahamonina ## 
Adidy lehibe ho an’ny fiarahamonina koa ny famolavolana ny taranaka ## 
mba hahatonga azy ireo ho olom-banona. ## 
Tsy dia mihataka na miavaka amin’ny famolavolana ny maha olona ## 
eo anivon’ny ankohonana izany satria, ## 
natao hifameno ny fanabeazana omen’ny ankohonana sy ny fiarahamonina ny taranaka. ## 
Izany hoe raha tsorina dia fanamafisana ny ezaka vitan’ny Ray aman-dReny ihany ## 
ny famolavolana ataon’ny fiarahamonina. ## 
Ohatra : ny Ray aman-dReny mampianatra ny zanany hihary ## 
fa ny fiarahamonina manofana azy ireo ho kinga saina ## 
amin’ny alalan’ireo kilalaon-tsaina maro samihafa toy ny fanorona, ## 

