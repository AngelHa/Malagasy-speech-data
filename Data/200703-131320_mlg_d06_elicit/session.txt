rehefa avy ny orana fa avy hatrany dia kaohin’ny riaka, araka izao hita amin’ny sary izao : ## 
Niaraha-nitsidika teo ny kaominina Mahabo, kaominina ambanivohitra ## 
ao anatin’ny distrikan’Ambohidratrimo - faritra Analamanga - faritanin’Antananarivo, ## 
izay toerana nanaovana fanadihadiana momba ny lohahevitra mosavy. ## 
Toerana manana ny tantarany manokana ny kaominina Mahabo. ## 
Fambolena sy fiompiana no tena foto-piveloman’ny mponina ao. ## 
Misedra olana anefa ankehitriny ireo mponina noho ny fisian’ny mosavy. ## 
Izany indrindra no anton’izao asa fikarohana izao ## 
mba hahafahana manadihady sy mandalina ny zava-misy ao an-toerana, ## 
ahafaha-mifanolo-tanana amin’ny rehetra mba hanatsarana ny fari-piainan’ny mponina sy ny fifanabeazana ao an-toerana. ## 
Anisan’ny trangam-piarahamonina fahita sy fandre maneran-tany ny mosavy, ## 
ka tsy hay ny tsy hiezaka hamantatra sy hanadihady ny tantarany ## 
mba ho tari-dalana amin’ny fandalinana izay atao. ## 
Toko lehibe roa no aroso hovahavahana ato ka ny toko voalohany no hijerena ## 
ireo tranga amam-piheverana samihafa mahakasika ny mosavy teo amin’ny fiarahamonina ankapobeny ## 
ary ao amin’ny toko faharoa kosa no hitondrana ny fanadihadiana ## 
mahakasika ny mosavy izay fahita sy fandre ao amin’ny kaominina Mahabo. ## 
NY TRANGA AMAM-PIHEVERANA SAMIHAFA MAHAKASIKA NY MOSAVY TEO AMIN’NY FIARAHAMONINA ANKAPOBENY ## 
Zava-misy eo anivon’ny fiarahamonina tsy zovina amin’ny maro intsony ny mosavy. ## 
Araka ny voalazan’ireo mpikaroka tranainy, tsy zava-baovao akory ny mosavy ## 



