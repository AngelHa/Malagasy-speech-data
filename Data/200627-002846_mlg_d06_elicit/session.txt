Araka izany, nofidinay ny kaominina Mahabo, ## 
izay ao anatin’ny distrikan’Ambohidratrimo, ho toerana anaovana ny fanadihadiana satria, ## 
efa dimy ambin’ny folo taona teo ho eo no nonenanay tao. ## 
Izany fotoana somary lavalava izany dia isany nanampy anay tamin’ny fahafantarana ## 
ny fiaimpiainan’ny mponina sy ny zava-misy ao amin’ny fiarahamonina ao Mahabo. ## 
Manana adidy sy anjara biriky eo amin’ny fifanabeazan’ny fiarahamonina ihany koa izahay ## 
manoloana ny olana samihafa misy: ara-tsôsialy sy ara-pôlitika, ## 
ny fifampitondrana sy ny ara-toe-karena ary ny lafiny fampandrosoana. ## 
Ny “mosavy” sy ny mombamomba azy, araka ny hita sy re, ## 
izay mbola iainana ankehitriny ao Mahabo, ## 
ny mety tsy hisian’ny olona sahy hitrandraka lohahevitra saro-pady mahakasika ny ati-piarahamonina toy izao ## 
nefa heverinay fa tena ilana fandinihana akaiky tokoa ## 
no antony nisafidiananay ny toerana izay fantatray fa hahafahanay miasa kokoa momba io lohahevitra io. ## 
Ny petrakevitra ## 
Mba hahafahana mamaha ireo olana izay voalaza tetsy aloha dia toy izao ny petrakevitra arosonay eto : ## 
Raha heverina fa toa fomba iray entin’ny olona sasany mamaha ny olana misy eo amin’ny fiarahamonina ny mosavy, ## 
izay tsy inona fa ny olana ateraky ny tsy fitoviana ## 
(eo amin’ny foto-kevitra, eo amin’ny fari-piainana sy fivelomana, eo amin’ny finoana, eny mety ho fiaviana sy firazanana...) ; ## 
raha heverina fa vato misakana ny fampandrosoana/fandrosoana ao amin’ny kaominina Mahabo ## 
ny firoboroboan’ny mosavy, dia : ## 

