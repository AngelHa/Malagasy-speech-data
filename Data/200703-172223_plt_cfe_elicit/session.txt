Mbola kely ny ankizy dia efa zarin’ireo Ray aman-dReniny mandray andraikitra : ## 
ny zazalahy mianatra mitana angady, famaky, mampiasa omby manampy ny rainy ; ## 
ny zazavavy kosa mianatra mamboly, manetsa, manampy ny reniny. ## 
Tsy nijanona tamin’izay endri-panabeazana izay izy ireo ## 
fa ny lehilahy niezaka nianatra ny asan’ny vehivavy ## 
ary ny vehivavy nirotsaka nanao ny asa sasany sahanin’ny lehilahy. ## 
Ohatra : ny lehilahy manetsa, ny vehivavy mitana angady sy famaky. ## 
Toraka izany ihany koa ny raharaha rehetra ao an-tokantrano. ## 
Iarahan’ny roa tonta manao, tsy misy natokana ho an’ny lahy na ho an’ny vavy izany. ## 
Marihina fa amin’izao vanim-potoana ankehitriny firosoana ho amin’ny fitakiana ## 
ny fitovian-jon’ny lahy sy ny vavy izao no tena nisongadina izany. ## 
Tafiditra amin’ny famolavolana ny vatana ho zatra ny asa rehetra, ## 
indrindra ny asa mahatantsaha, ny fanazarana ny lehilahy sy ny vehivavy amin’ny asa mitovy ## 
sady fanesorana tsikelikely ao an-tsain’ny olona ## 
ny fiheverana naterak’ilay fomba fiteny hoe “ny vehivavy fanaka malemy”. ## 
Ankoatra izay, misy ihany koa ny famolavolana ny saina ## 
amin’ny alalan’ny fampianarana mihary ireo ankizy ## 
toy ny fanomezana akoho ompiana ho an’ny tsirairay ataon’ny Ray aman-dReny, ## 
ny fampianarana azy ireo hamboly anana sy hivarotra ny vokany. ## 
Izany fihetsiky ny Ray aman-dReny manoloana ny zanaka izany ## 

