Raha misy fahavoazana mahazo ny andaniny, dia heverina fa hisy fiantraikany goavana any amin’ny ankilany. ## 
Araka izany, tsy ataon’izy ireo an-tsirambina mihitsy ny fiompiana. ## 
Ireto karazana biby fiompy telo ireto no tena fahita ao an-toerana : ## 
ny omby, ny kisoa ary ny akoho amam-borona. ## 
Anisan’ny andry lehibe iankinan’ny fiainan’ireo tantsaha ny fiompiana omby. ## 
Ho azy ireo, tsy dia ny fomba amam-panao loatra no mampanan-danja ny omby ## 
fa ny maha fitaovam-pamokarana lehibe indrindra azy. ## 
Izany hoe vitsy ny omby eo an-toerana, zara raha misy roa na telo isan-tokantrano raha atao ny salan’isa. ## 
Izy ireny anefa no tena miantoka ny fanaovana ny asa aman-draharaha rehetra. ## 
Manoloana izany, raha vonoina hanatanterahana fomba amam-panao ny omby ## 
dia mety tsy ho tafaverina intsony araka ny ahiahin’ireo tantsaha. ## 
Koa aleon’izy ireo mamono kisoa na akoho amam-borona amin’ireny fomba amam-panao ireny ## 
toy izay manao sorona ny omby, fitaovam-pamokarana. ## 
Ny kisoa sy ny akoho amam-borona mantsy tsy dia lafo ny vidiny, mora amin’ireo tantsaha ny mahazo azy. ## 
Koa raha misy famadihana na fanambadiana na fahafatesana, dia kisoa no vonoin’ny olona ; ## 
ny akoho kosa no ampiasaina raha sendra misy sorona atao amin’ny fomba fitsaboana nentim-paharazana, ## 
ho solon’ny omby izay isan’ny biby fanao sorona voalohany amin’ny Malagasy manaraka fomban-drazana, ## 
satria, ny ankamaroan’izy ireny dia mbola mifady kisoa ankehitriny. ## 
Na izany aza, tsy misy mahasolo ny omby ireo kisoa sy akoho amam-borona ireo eo amin’ny fomba amam-panao. ## 
Manamarina izany ny fomba fiteny any an-tSihanaka hoe “ny toaka mahasolo omby fa ny omby omby ihany”. ## 


