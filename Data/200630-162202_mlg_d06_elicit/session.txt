Izany hoe : raha nanao ratsy ianao, dia ho fohy andro iainana sy tsy hahavanon-javatra.” ## 
Izay no voangona raha ny lafiny tantara; ## 
sombiny ihany kanefa "tsaratsara kokoa ny mahafantatra tantara kely, hoy i LEVI-STRAUSS, ## 
noho ny tsy mahalala mihitsy izay tantara rehetra nisy”. ## 
Ary mba hanovonana izay efa voalaza, dia handeha hiampita ## 
amin’ny zava-misy ankehitriny izay mifameno amin’ny tantara voalaza. ## 
Sehatra iray lehibe ahafahan’ny olombelona tsirairay miaina sy mivelatra ny fiarahamonina, ## 
izay tsy inona fa tontolo mivoatra manaraka ny hetsika voajanahary ## 
sy izay ataon’ny olombelona. ## 
Ny tiana hahatongavana eto dia ny hijery izay fivoarana misy eo anivon’ny fiarahamonina izay, ## 
indrindra eo amin’ny lafiny fifandraisana, ny famolavolana ny maha olona, ny fitsaboana, ## 
ny finoana sy ny fomba amam-panao ary ny amin’ny fitantanana ny tanàna ao Mahabo. ## 
Mialoha izany, tsara raha ampahafantarina kely ny isan’ny mponina sy ny fiparitahany. ## 
Ahitana mponina manodidina ny 6612 isa eo ho eo, ## 
izay miparitaka amina fokontany miisa 18 sy velaran-tany 34 km2 ny kaominina Mahabo ankehitriny. ## 
Izany hoe ny fiparitahan’ny mponina dia manodidina ny 122 mponina / km2 ## 
izay asehonay amin’ny fafana-01 ny fitsinjarany isaky ny fokontany : ## 
Hita amin’ireo antontan’isa ireo fa tsy dia mifanalavitra ## 
ny isan’ny lehilahy sy ny vehivavy ao amin’ny kaominina Mahabo. ## 
Azo lazaina araka izany fa mifandanja tsara ny hery enti-mamokatra ## 

