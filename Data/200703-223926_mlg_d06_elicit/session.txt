no lasibatra amin’izany. Azo lazaina ho misy fiheverana maro teraka vokatr’izany. ## 
Ny mponina ao an-toerana, ohatra, dia manambara fa na vokatry ny asan’ny fanahy ratsy ## 
ao amin’ny olona iray ny ambalavelona na vokatry ny tsy fahazakana ny olana mianjady amin’ny tena ## 
ka mivadika ho aretin-tsaina ; hany ka mety hahatonga ny olona voany ho amin’ny tsy fahatsiarovan-tena maharitra : ## 
mikiakiaka, mitomany, miteniteny foana, mandositra, mitanjaka, mamono, sns. ## 
Ny hevi-dRAZANAMIHANTA, tamin’ny asa fikarohana nataony momba ny ambalavelona fahita any Antsihanaka, ## 
anefa dia maneho fa ny herin’ody na aody ataon’ny mpamosavy mpisompatra ihany no mahatonga azy io. ## 
Nomarihiny mantsy, araka ny fanadihadiana nataony, fa tany Antsihanaka ## 
dia ny mpitsabo ihany indraindray no manao ny ambalavelona mba ho fitadiavam-bola aman-karena ## 
na mba ho fitsapany ny herin’ny ody ampiasainy. Voalaza fa tena lasibatra tamin’izany dia ny vehivavy, ## 
ny olona malemy vintana ary ny olona saro-tahotra. ## 
Mbola azo sokajiana ho aretina mpahazo ny vehivavy ao amin’ny kaominina Mahabo ihany koa, ## 
indrindra ny renim-pianankaviana, ny lafika. ## 
Izy io dia aretina any amin’ny tranon-jaza, azo avy amin’ny filalaovana na fandraofan’ny mpamosavy ## 
ny tany eo amin’ny toerana nipetrahan’ny vehivavy iray, ## 
ka mety hiteraka tsy fahazoana taranaka na fahasarotam-piterahana. ## 
Toy izao ny fanazavan-dRANDRIANAINA mpitsabo nentim- paharazana izany : ## 
“Ny lafika dia tsy avy amin’ny hanina nohanina akory fa avy amin’ny fipetrahana na fikasihana ny toerana nipetrahan’ny fitombenana, ## 
ary izay no maha lafika azy. Raha ny tena marina, tokony hitondra lafika foana ny vehivavy amin’izay toerana hipetrahany ## 
ary tokony hitondra izany manaraka azy rehefa miala eo amin’ilay toerana nipetrahany izy. ## 

