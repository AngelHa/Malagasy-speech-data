Hoy izy : “Sarotra ny mamantatra izay fomba nampiharina tamin’ireo olona voampanga tamin’ny resaka famosaviana fahiny. ## 
Ireo fomba fisedrana henjana nampiharina tamin’izany mantsy dia efa nofoanan’ny mpanjanantany avokoa. ## 
Ny fomba fisedrana amin’ny alalan’ny poizina, miompana indrindra amin’ny finomana fanafody ka izay mahaloa dia sokajiana ho tsy meloka. ## 
Afaka mangataka ny fampiharana io fomba io amin’ny tenany ny voampanga mba hanaporofoany ny fahamarinany. ## 
Matetika, rehefa tsy mahaloa ny fanafody nosotroina izy, ## 
dia miaiky ary dia mitebiteby ny amin’ny famonoana azy. ## 
Ny zavatra ampiasaina amin’io fisedrana io any Afrika andrefana dia ny hoditry ny hazo antsoina hoe “tali”, izay misy poizina “alcaloïde”. ## 
Ny fisedrana hafa dia miompana amin’ny fanatsobohana ny tanana ao anaty rano na menaka mangotraka, ## 
fandehanana eny ambonin’ny vainafo na filelafana vy izay nodorana ho mena mivaivay”. ## 
Raha ireo zavatra voalazan’ny mpanoratra ireo no dinihina, ## 
azo lazaina fa tsy dia nifanalavitra tamin’ny fomba fitsarana taty Madagasikara ## 
ny fomba fisedrana ireo voampangan’ny fiarahamonina ho mpamosavy taty Afrika. ## 
Taty Madagasikara mantsy dia voalaza fa nisy fampinomana, tsobo toy izany koa, izay mbola ho hitantsika aoriana kely. ## 
Anisan’ny fomba nentin’ny mponina tao Afrika niatrika ny mosavy ihany koa ## 
ny fanatonana mpanao ôrakla sy mpanao mazia, araka izay efa voalaza tao amin’ny takila. ## 
Ireo olona ireo (sangoma sy inyanga) no nitokisany fa hahavaha ny olany momba ny mosavy. ## 
Voalaza fa ao anaty vondrom-pinoana iray no misy azy ireo ## 
ka raha tsy miditra ho mpikambana tsy afaka ny hahazo fiarovana manoloana ny mosavy. ## 
“na tonga niely patrana nanerana an’i Afrika aza ny fivavahana kristianina taty aoriana, ## 
dia azo lazaina ho tsy nahafoana ny fisian’ny mosavy izany sady tsy tena nahavaha ny olan’ny mpino ihany koa ## 

