taona 2014 tamin’ny sivy ora sy sasany alina tao Mandrabato, kaominina Mahabo. ## 
Marihina fa ny voalazan’ny mpitsabo eto dia mitovy amin’izay voalazan’i François RAKOTONAIVO, ## 
izay voatanisa any amin’ny takila 64. Toy izao no fisehon’ny aretina: ## 
misy faritra kely iray eo amin’ny tongotra manomboka mangidihidy sy mamolivoly ary manaintaina. ## 
Mety hanerana ny tampon-tongotra izany miaraka amin’ny fivontosana tsikelikely. ## 
Rehefa tsy misy fikarakarana dia mihombo ihany ny aretina ary mamaky. ## 
Izany hoe manomboka misy fery mipoitra eo amin’ilay faritra mangidihidy voalohany ary misy nana mivoaka. ## 
Vokatra izany, mety hanenika ny tongotra ilany iray manontolo ny rao-dia, ka mahatonga ilay olona voany ho tsy afa-mihetsika intsony. ## 
Ny fandika indray araka izany anarany izany, tsy mba azo avy amin’ny fandraofana toy ny rao-dia ## 
fa aretina azo avy amin’ny zavatra nodikaina napetraky ny mpamosavy. ## 
Fandrika eny anaty lalana izy io ka ny olona kinendry ihany no voany noho ny fitsitsihana ataon’ny mpamosavy azy andro aman’alina. ## 
Toy izao ny fombafomba fanaon’ny mpamosavy amin’izany, araka ny voalazan-dRAMAROLAHY: ## 
“Efa ananan’ilay mpankahala aloha ny “ody ratsy” izay inoana fa ody fisomparana: ## 
io dia tapa-kazo izay heverina ho itoeran’ny fanahy iray masiaka sy mpanao an-kasomparana ka inoana fa afaka hanimba olona. ## 
Ny malaza indrindra tamin’ireny fanahy masiaka ireny ## 
dia Raiboba izay amin’ny hazo mivontovonto hoditra sy Rafaroratra mipetraka amin’ny karazan-kala iray. ## 
Rehefa nakambana ireo zavatra ireo ka nembohana sy notokavina, izay tsy maintsy fangaroana ranon-tantely, ## 
dia soritany ny tany hasiana azy, lalana na tokonana, hoy aho, ## 
dia iny soritra nataony iny no hosorany ranon-tantely avy amin’ilay ody, ## 
ka inoany fa raha vao mandika ilay ankahalaina dia tsy maintsy ho voa, io no atao hoe “fandika”. ## 

