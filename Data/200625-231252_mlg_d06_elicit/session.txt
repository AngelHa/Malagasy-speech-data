anisan'ireny izay notovozina tao amin'ny sampana teny sy soratra malagasy ## 
toy : ny haifampianarana, ny literatiora, ny haiteny ary ny antrôpôlôjia. ## 
Manan-tsafidy ny mpikaroka amin’ireo ; ## 
afaka mirotsaka amin’izay taranja manavanana sy mahaliana azy izy. ## 
Raha ny safidinay manokana, dia ny antrôpôlôjia no nirotsahanay ## 
Mba hahafahanay mitrandraka sy mandalina ny zava-misy sy ny fiheveran’ny olona eo anivon’ny fiarahamonina. ## 
Ny antrôpôlojia mantsy, araka ny famaritana nataon’i LAPLANTINE, ## 
dia "fandalinana ny olona amin’ny maha olombelona azy, ## 
famotopotorana ny momba ny olona eo amin’ny fiarahamonina rehetra misy azy, ## 
amin’ny lafiny rehetra ary amin’ny taona rehetra." ## 
Ahitana sampana maromaro ny antrôpôlojia ## 
ka ny antrôpôlôjia mifototra amin’ny fandinihana ny zava-misy eo amin’ny fiarahamonina, ## 
ny finoana sy ny fomba amam-piheveran’ny olona, ## 
no ifotoran’ity asa fikarohana ity na ny antrôpôlôjia sôsialy sy koltoraly izany. ## 
Ny lohatenin’ny asa fikarohana ## 
Maro ny lohahevitra azo dinihina ao anatin’ny antrôpôlôjia mandalina ny fiarahamonina. ## 
Araka izany, tompon-tsafidy amin’izay lohahevitra anaovany fanangonana, fikarohana sy fandalinana ny mpikaroka tsirairay. ## 
Ho anay, ny fitrandrahana sy fandalinana trangam-piarahamonina no nifotoranay ## 
ary izany no isan’ny antony nanomezanay lohateny ity asa fikarohana ity hoe: ## 
NY MOSAVY EO AMIN’NY FIARAHAMONINA MALAGASY ## 


