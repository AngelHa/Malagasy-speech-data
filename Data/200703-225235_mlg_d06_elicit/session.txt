Anisan’ny antony mahatonga azy ireo mihevitra izany ny fialana nenina nataony tsy nahitam-bokatra: ## 
dia ny fampiasana fanafody fanefitry ny aretina maro isan-karazany sy ny fampiasana zezika simika izany. ## 
Hita, araka izany, fa tsy ny olombelona ihany no iharan’ny aretina azo avy amin’ny mosavy ## 
fa na ny fananana aza dia mety ho voa ihany koa. ## 
Ireny aretina ireny anefa tsy tongatonga ho azy eo amin’ny fiarahamonina fa misy antony avokoa. ## 
Antony roa lehibe no tena misongadina ary heverin’ny mponina ao Mahabo fa manosika/mahatonga ny olona iray hamosavy : ## 
ao ny antony avy amin’ny tenany ary ao ny antony avy any ivelan’ny tenany. ## 
Voalaza matetika fa ny olombelona no iavian’ny soa sy ny ratsy eo amin’ny fiarahamonina. ## 
Hoy ny ohabolana malagasy manamarina izany: “ny olombelona mora soa mora ratsy”, “ny olombelona tsy main-tsy lena”. ## 
Arakaraka ny toetrany no mahasoa na maharatsy izay zavatra ataony. ## 
Ny mpamosavy, ohatra, dia heverin’ny fiarahamonina ao Mahabo fa ny toetra ratsy ao aminy no mahatonga azy hisompatra ny fiarahamonina. ## 
Io toetra ratsiny io anefa tsy ho hita taratra ety ivelany raha tsy misy hery manosika azy hipongatra. ## 
Tsy inona izany fa ny fihetseham-po, izay hery avy ao anaty ihany. ## 
Maro ny fihetseham-po fahita eo amin’ny olombelona. “Voafaokan’izany ny alahelo, ## 
ny hafaliana, ny hatezerana sy ny lolom-po ary ny ahiahy, ny henatra sy ny rehareha, ny fifamelan-keloka sy ny fanamafisam-pihavanana...” ## 
Fa ny fihetseham-po manosika ny olona hamosavy dia ny fialonana sy ny fankahalana. ## 
Araka ny famaritana nataon’i Régis RAJEMISA-RAOLISON, ny fialonana dia “alahelo noho ny soa azon’ny sasany”, ## 
izany hoe fihetseham-po teraka noho ny tsy fitoviana eo anivon’ny fiarahamonina eo amin’ny lafiny maro samihafa. ## 
Ohatra: tsy fitoviana eo amin’ny fari-piainana sy fananana; ## 
tsy fitoviana eo amin’ny lafiny fitondran-tena ; tsy fitoviana eo amin’ny fahaizana amam-pahalalana ananana ; ## 

