Ny mpanotra : olona afaka mamerina amin’ny laoniny ny toe-batan’izay folaka na bitsoka. ## 
Mety ho vehivavy izy io, mety koa ho lehilahy. ## 
Amin’ny alalan’ny fianarana na fandovana no ahafahany manotra. ## 
Ny renin-jaza : renim-pianakaviana efa somary nahazo taona, mikarakara momba ny reny sy ny zaza. ## 
Araka izany, sady afaka mampiteraka izy no afaka manotra ny vehivavy ## 
bevohoka sy ny zazakely raha misy tsy fahatomombanana mahazo ny taova ao anaty. ## 
Afaka manome tambavy ihany koa ny renin-jaza raha misy aretina mahazo ny reny na ny zaza. ## 
Ny mpanao ody may sy ny mpanao ody biby : olona manana fahasoavana manokana, ## 
ka afaka manasitrana ireo olona main’ny afo na nandadizan’ny biby toy ny trambo, menavody ## 
Amin’ny alalan’ny rora no anasitranan’izy ireo ny olona may na nandadizan’ny biby. ## 
Ny mpanao ody tandroka : lehilahy raim-pianakaviana manana fahasoavana manokana ## 
amin’ny fanasitranana ireo izay voatrongy na voatonton’ny omby. ## 
Amin’ny alalan’ny otra sy rora no anasitranany ny olona iharan’izany. ## 
Izany hoe rorainy ny faritra voatsindron’ny tandrok’omby ## 
ary oriny amin’iny rora iny ihany. ## 
Ny mpanao ody mangamaso : olona mpikarakara ny zaza tsy ampy rano sy tsy ampy sakafo. ## 
Izy no manamboatra ny tambavy ho an’ny zaza tratran’io aretina io. ## 
Marihina fa tsy mba mitaky vola be izy ireo amin’ny asa fitsaboana izay ataony ## 
fa izay falim-pon’ny olona no raisiny. ## 
Izany hoe tsy manao asa fitadiavam-bola ny fahasoavana ananany ireo mpitsabo ireo. ## 

