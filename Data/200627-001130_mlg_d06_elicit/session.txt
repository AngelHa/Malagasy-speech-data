ny lohahevitra sy ny toerana anaovana fanadihadiana ## 
ka hitondranay ny ampaham-panazavana izay arosonay manaraka eto. ## 
Ny antony nisafidianana ny lohahevitra ## 
Ireo fanontaniana mametraka olana maro sesehena voatanisa etsy aloha ; ## 
ny fahatsapana ny adidy aman’andraikitra tokony horaisina amin’ny maha mpiofana ho mpampianatra sy mpanabe, ## 
izay iray amin’ny antom-pisian’izao asa fikarohana amam-pandalinana atao izao ; ## 
ny fahitana sy fandrenesana ary ny fiainana mihitsy ny fiaimpiainan’ny mponina ao Mahabo ## 
ary ny fifamatoran’izany fiainany izany amin’ny resaka “mosavy” ## 
(finoana na tsy finoan’ny tsirairay izany, ny hita, ny re, ny zava-misy iainana...); ## 
ny fitia te-hanampy ny mponina ao Mahabo sy ny mpiara-belona ary ny fiarahamonina malagasy mihitsy ## 
manoloana ny fisehon’ny mosavy sy ny fiantraikany eo amin’ny fiarahamonina ## 
no anisan’ireo nanosika anay hitrandraka ity lohahevitra SARO-PADY SY MANAHIRANA ity. ## 
Lohahevitra izay ahafahanay mizaha izay mety ho antony lalina mampisy ny mosavy eo amin’ny fiarahamonina. ## 
Farany, heverinay fa hitondra voka-tsoa eo amin’ny famolavolana ny maha olona sy ny fiarahamonina ## 
ny fahafantarana ny mety ho hevitra na dikan’ny mosavy sy ny manodidina izany. ## 
Araka izany, tsy hihambo ho mahalala zavatra maro mahakasika ny mosavy akory izahay, ## 
ka izany no anisan’ny nisafidianana ny lohahevitra sy nanaovana izao asa fikarohana izao. ## 
Ny antony nisafidianana ny toerana ## 
Amin’ny asa fikarohana toy izao dia tsy maintsy faritana mialoha ny toerana ## 
hanaovana fanadihadiana na hiasana mba hampitombina tsara ny asa atao. ## 

