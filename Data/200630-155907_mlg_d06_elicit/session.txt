na kely na lehibe no nentiny nanotrona ny mpanjaka fa tsy nitondra fanomezana izy. ## 
Faly aoka izany ny Andriana raha nahita azy ireo ka niloa-bava hoe: ## 
“Ianao r’Ingahy Rainibetava dia tsy mba nitondra fanomezana ## 
fa ny fianakavianao manontolo no nentinao nanotrona ahy. ## 
Koa manomboka anio dia atao hoe “foko Zanamanotrona ianao sy ny taranakao rehetra”. ## 
Dia izany, no nahatonga ny foko Zanamanotrona. ## 
Tantara faharoa ## 
“Tokony ho tamin’ny taona 1896, rehefa lasa zanatany frantsay i Madagasikara, ## 
ary fotoana nampalaza ny Menalamba tety tamin’izany, ## 
dia nifanaraka izy ireo fa hanafika ny vazaha izay niakatra teto Mahabo. ## 
Indray andro, tonga ny filazana fa hisy vazaha maro ho tonga eto Mahabo. ## 
Ny baikon’ny Menalamba dia hoe: enjeho ireny vazaha ireny raha miakatra ny tanànanareo. ## 
Hafa noho izany anefa, ny nataon’ilay raiamandreny teto an-tanànan’i Mahabo, ## 
dia Ingahy Rainibetava izany. ## 
Fa novoriany ny fianakaviany ka nasainy nanotrona ny vazaha raha tonga teto Mahabo izy ireo. ## 
Koa nalaza tamin’ny fandraisam-bahiny ny fianakavian-dRainibetava, ## 
tsy mba niady fa nanotrona, dia raikitra teo ny anaram-poko hoe “Zanamanotrona ## 
Tantara fahatelo ## 
Zanamanotrona no anarana niantsoana ny mponina tao Mahabo fahiny. ## 
Voalaza fa toerana nandalovan’ny mpanjaka Andrianampoinimerina, ## 

