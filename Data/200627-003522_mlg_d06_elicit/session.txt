fitaovana mahomby mety hahazoa-miaro tena, enti-miatrika ny olana ## 
ateraky ny mosavy ny ezaka fandalinana sy fampahafantarana ny tontolon’ny mosavy ##  
araka izay misy, hita sy re ao Mahabo satria, ## 
ny fahafantarana ny tontolony no fiarovan-tenan’ny fiarahamonina manoloana ny mosavy. ## 
fomba iray manampy ny rehetra hisorohany ny ratsy, hikatsahany ny tsara ## 
fa tsy ho raiki-tahotra ambony ihany na hiraviravy tanana ## 
amin’ny trangam-piarahamonina heverina fa mamohehatra mifaka amin’ny fomba, fisainana, finoana toy ny “mosavy” ## 
tahaka ny fiatrehana ny zava-tsarotra toy izao ## 
izay mitaky fahasahiana sy herin-tsaina, fa “izay sahy maty no mifono lambamena.” ## 
raha manam-pahaizana amin’ny vorika sy ny mosavy hamonoana sy hanimbana ## 
fiarahamonina ireo voatondro ho mpamosavy dia azo heverina fa ## 
tokony hanam-pahaizana hamelona sy hiaro ny fiarahamonina ihany koa izy ireo ## 
manoloana ny aretina sy izay fahavalo hafa ety ivelany. ## 
Tafiditra ao anatin’izany ireo mpitsabo nentim-paharazana voalaza ho mahay roa. ## 
Isan’ny petrakevitra aroso eto koa ny fahasahian’ny tsirairay, ny finiavany sy ny finoany ## 
hiatrika ny ratsy fa tsy ny tsara indray no hatahotra ny ratsy. ## 
Ilana fanabeazana sy fanentanana izany. ## 
Ny fomba fijery narahina ## 
Ny atao hoe fomba fijery dia ny haitsikera ampiasaina hoenti-mamakafaka ## 
ireo fisehoan-javatra samihafa eo amin’ny fiarahamonina. ## 


