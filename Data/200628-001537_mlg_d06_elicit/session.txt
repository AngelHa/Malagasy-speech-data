dia tsy nikely soroka tamin’ny fanampiana sy famaliana ireo fanontaniana mikasika ny lohahevitra. ## 
Teo amin’ny lafiny fitaovam-pitaterana indray, ## 
dia ny fampiasana ny vatana no hita sy noheverina fa vahaolana tsotra ## 
toy ny dia an-tongotra sy ny dia am-bisikileta ; ## 
ny filàna vonjy tamin’ny olom-pantatra. ## 
Dikan-teny malalaka no nampiasainay ary misy aza famintinana ## 
ny hevitra no naroso mba hisorohana ny mety ho dikan-teny latsaka sy tsy feno. ## 
Ny fetran’ny asa ## 
Na dia misy aza ny faniriana hahazo vokatra tonga lafatra ## 
izay heverina fa hanitatra ny ambaindain’ny asa fikarohana, ## 
dia voafetra ihany izany satria : -Vitsy ny olona nahazoan-kevitra, ## 
satria miahiahy fatratra izy ireo sao hamatotra azy ny zavatra hambarany ## 
na dia nisy aza ny fifampidinihana mialoha nataonay. ## 
Anisan’ny lesoka teo amin’ny fanatanterahana ny asa izany ## 
kanefa tsy nampihemotra anay tamin’ny fanadihadiana izay natao. ## 
-Mbola maro ireo zavatra tokony hohalalinina mahakasika ny mosavy eo amin’ny fiarahamonina. ## 
Ohatra : ny fampitahana ny fitrangan’ny mosavy isam-paritra, ## 
isam-pirenena izay mety samy manana ny mampiavaka azy tokoa. ## 
Ataonay zokin’ny aoriana anefa izany fa ny mosavy ao Mahabo ## 
no ifotoran’ny asanay eto. Na dia misy aza ny fijerena ambangovangony ## 

