ny mosavy sy ny ôrakla ary ny mazia, ka tsy misy heviny raha tsy miara- asongadina izay fifampiankinany.” ## 
Araka izany, ny fisian’ny mosavy no mampisy dikany ny ôrakla sy ny mazia eo amin’ny fiarahamonina. ## 
Raha tsy misy ny mosavy dia azo heverina fa tsy misy ihany koa ny ôrakla sy ny mazia satria, ## 
ny fisian’ny mpamosavy no mampisy ny olona manohitra sy miezaka mamongotra ny mosavy. ## 
“Tsy misy fiarahamonina ahitana mpamosavy izany, nefa tsy misy mpankahala ny asany, ## 
na ny mifamadika amin’izay”, hoy Eric de ROSNY. ## 
Izany hoe tsy misy mihitsy fiarahamonina eto ambany masoandro manaiky be fahatany ny asan’ny mpamosavy. ## 
Tsy maintsy misy ao anatin’ny fiarahamonina iray ny mpisambotra/mpanohitra ny mpamosavy. ## 
Ny karaza-mosavy fahita ao Cameroun, firenena iray aty Afrika ## 
Ahitana karaza-mosavy maro aty Afrika, saingy ny tranga iray fahita sy fandre ao Cameroun ihany no arosonay eto satria, ## 
ny zava-misy ao an-toerana momba ny mosavy dia saika fahita manerana an’i Afrika. ## 
Araka ny fanadihadiana nataon’i Eric de ROSNY, pretra katôlika nanao fikarohana tany amin’io firenena io, ## 
karazana mosavy tena malaza ao Cameroun efa hatramin’ny ela mihitsy ny “ekong” izay antsoina koa hoe “sorcellerie de vente” ## 
sy ny “sorcellerie dans l’eau” na “sorcellerie du caiman”, araka ny voalazan’io pretra io. ## 
Ny “ekong” dia karazana mosavy fampiasa amin’ny varotra, ## 
ka ny varotra olona no tena nampiasan’ireo mponina sasantsasany tao Cameroun izany. ## 
Marihina fa nahitana fivoarana lehibe teo amin’ity karazana mosavy ity. ## 
Fahiny mantsy dia anarana niantsoana fikambanana iray nivondronan’ireo mpivarotra ## 
sy ny olona mpanankarena eo amin’ny fitondrana ary ny filoham-pianakaviana ny « ekong »; ## 
izy ireo ihany no nanana fahefana hampihatra azy tamin’izany. ## 

