“Raha fitsarana tsy vita’ny any ambony sy ny any ambany dia ampinomina. ## 
Raha resy izy dia mati’ny natao ny, raha velona izy dia afaky ny natao’ny”. ## 
Tsy ny teto anivon-tany ihany akory no nisy fampinomana tangena, fahiny, ## 
fa nahitana izany koa tany amin’ny faritra samihafa manerana ny Nosy. ## 
Tany amin’ny Tsimihety, ohatra, araka ny voalazan’i TONGASOLO Patrice, dia natao ny fampinomana : ## 
“Raha misy olona nahiahiana ho mpamosavy (...). Mivory ny fokonolona mitsara azy ## 
ka ampigiahina “tangena” izy ary araky ny finoana io tangena io no mitsara azy. ## 
Raha namosavy marina izy maty eo no ho eo! Ary alohan’ny hahafatesany, ## 
milazalaza ny olona novonoiny izy na manambara famantarana hita maso milaza ## 
ny isan’ny olona novonoiny eo amin’ny rantsan-tanany raha efa tsy afa-miteny izy : ## 
ohatra, avonkiny ny tondrony dimy na valo na sivy na folo, manambara isan’olona novonoiny ireo tondro mivonkina ireo. ## 
Raha izany no miseho, maty amin-keloka lehibe ilay olona ka tsy azo alevina ny fatiny fa dorana ho levon’ny afo. ## 
Tsy azo lavina araka izany ny fisian’ny fampinomana sy ny fanankinana ny fitsarana ## 
izay heverina ho mpamosavy tamin’ny tangena tany amin’ny faritra. ## 
Ninoan’ny olona ka nataony mpitsara mahatoky ny tangena, mamono mahafaty ny mpanao ratsy eo amin’ny fiarahamonina. ## 
Teo amin’ny Antefasy, ny fampiasana ny tangena tamin’ny fitsarana dia nantsoina hoe “fafy tangena” ## 
fa tsy fampinomana toy izay hitantsika teo aloha. Araka ny voalazan-dRANDRIANAMBINY Roger : ## 
“Zavatra maromaro no nampiasaina tamin’ny tangena toy ny : ## 
ranom-bolamena, ranom-boanio, tangena amin’ny varatra, tangena amin’ny voay ary vokaky na vovoka avy amin’ny kibory”. ## 
Rehefa nanao fafy tangena araka izany ny Antefasy, dia ireo zavatra voatanisa ireo no nampiasainy tamin’izany. ## 

