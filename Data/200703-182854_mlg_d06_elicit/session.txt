«Ny biby, ny tranga voajanahary, maneho faminaniana avokoa. ## 
Ny sary vongana miaina, mitomany, mampihatoka loha » 83 , hoy ihany i WEBER. ## 
Araka izany, sady nahakasika ny fiarahamonina ankapobeny no tafiditra amin’ny lafiny finoana ny raharaha momba ny mpamosavy tany Eorôpa. ## 
Ny finoana, izay heverina fa tafiditra ao anatin’ny kolontsaina, ## 
ka nahatonga fifandonana teo amin’ny finoana nentin-drazana ilay antsoina hoe “païenne” sy ny finoana kristianina, ## 
izay samy nanana ny maha izy azy nefa nafangaron’ny olona sy ny fiangonana. ## 
Izany no nahatonga an’i G. DUBY sy i M. PERROT nilaza fa : “raha te-hahafantatra misimisy kokoa ## 
ny antony lalina nahatonga ny finoana ny mosavy sy ny fahombiazana tamin’ny fifanatrehana taminy, ## 
dia tsy maintsy mikaroka ny momba izany eo amin’ny sehatry ny finoana sy ny fomba aman-kolontsaina”. ## 
Izany hoe misy fifandraisana amin’ny kolontsaina sy ny fivavahana ny resaka mosavy tany Eorôpa. ## 
Maro ny voka-dratsy naterany teo amin’ireo mponina niaina azy ## 
ary azo lazaina ho nipaka teo amin’ny fiainan’ny fiarahamonina maneran-tany mihitsy izany satria, ## 
toa nampihen-danja ny anjara toeran’ny vehivavy teo amin’ny fiarahamonina. ## 
Ankehitriny, na ny fanaovana mazia na ny famosaviana dia « mbola tena ratsy ny fandraisana sy fiheverana azy ireo amin-dry zareo tandrefana ». ## 
Marihina fa ny teny hoe “sorcellerie” izay voalaza tany amin’ny famaritana dia tsy tena miavaka tanteraka amin’ny mazia. ## 
Araka izany, mety ho fanaovana mazia no dikan’ny teny hoe “sorcellerie” indraindray, mety ho fitsaboana na famosaviana ihany koa. ## 
Raha izay ary ny zava-nisy mahakasika ny mosavy tany amin’ny fiarahamonina hafa ivelan’i Madagasikara, ## 
mba nanao ahoana kosa ny zava-nisy teto Madagasikara fahiny mahakasika ny mosavy? ## 
Ny tranga amam-piheverana mahakasika ny mosavy teo amin’ny fiarahamonina malagasy fahiny ## 
Na dia efa maro aza ny mahafantatra ny tantaran’i Madagasikara, ## 

