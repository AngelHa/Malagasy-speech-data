Ny tsy fisian’ny tsena lehibe fihaonana isan-kerinandro ao Mahabo amin’izao fotoana ## 
dia tsy mahasakana ny olona tsy hiroboka amin’ny asa fivarotana. ## 
Misy, araka izany, ireo manokatra tsena kely fivarotana enta-madinika isan-karazany ## 
ilain’ny mponina amin’ny fiainana andavanandro. ## 
Misy ireo izay tsy mba manana toeram-pivarotana raikitra fa miantoka ny vokatry ny fambolena sy ny fiompiana ## 
no ataon’izy ireo ary mitondra izany mitety tanàna na toerana misy tsena lehibe. ## 
Azo lazaina ho vitsy ny olona sahy mirotsaka amin’ity sehatra ity noho ny tsy fahampian’ny fari-pahalalana. ## 
Ny ankamaroany dia olona mpandova izay nataon’ireo raiamandreny teo aloha, ## 
izany hoe mandimby ny asan’ireo teo aloha ka manao ho vadin’asa ny taozavatra. ## 
Ao anatin’izany ny mpandrafitra fanaka, ny mpandrary ## 
(efa tsy dia hita firy intsony satria lany tamingana ny herana sy ny hazondrano) ## 
ary ny mpanefy vy toy ny angady, antsy, famaky, sns. ## 
Misy sasantsasany amin’ireo mponina no mivelona amin’ny fanaovana arina. ## 
Tsy mba manana hazo betsaka anaovana izany izy ireny fa mividy any amin’ny olona izay manana. ## 
Ankehitriny, anefa dia efa vitsy ireo ala sisa tavela ao an-toerana ## 
ary vitsy toraka izany ihany koa ireo sahy mivarotra izay hazo ananany. ## 
Eo anatrehan’izany, mahatsiaro ho sahirana ny mponina amin’ny fakana kitay hataina sy hatao arina. ## 
Marihina fa anisan’ny miteraka olana eo amin’ny tontolo iainana ao Mahabo ankehitriny ity fanaovana arina ity. ## 
Fongarin’ny olona hatramin’ny fakany ny hazo hanaovana arina, ## 
hany ka tsy misy mitana intsony ny nofon-tany ## 
