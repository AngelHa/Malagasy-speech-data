ny tahotra ny loza ho avy ary ny famaizana ataon’ny fiarahamonina. ## 
Ohatra anankiroa no horaisina anehoana izany : ## 
Eo amin’ny fanatanterahana fomba amam-panao: ## 
Raha manao famadihana, ohatra, ny fianakaviana iray, ## 
dia tsy famonosan-damba fe famonosan-damba fotsiny no antony anaovany izany, ## 
fa noho ny finoana fa mitahy ny Razana. ## 
Anisan’ny fihetsika anehoan’ireo fianakaviana izany finoany izany ## 
ny fifandroritany ny tsihy nametrahana ny Razana aorian’ny famonosan-damba. ## 
Marihina fa ireo mbola tsy niteraka na osa ara-pivelomana na manana olana lehibe no tena mandray anjara amin’izany, ## 
noho izy ireo te-hahazo fitahiana, te-hahita fahombiazana eo amin’ny fiainana. ## 
Manamarina izany ny voalazan’i mompera RAZAFINTSALAMA hoe ## 
ny famadihana izay andanian-karena, dia fotoana entin’ny mpianakavy (...) ## 
manamafy orina ny finoany fa mitahy ny razana ary mampahomby amin’izay rehetra atao 30 .” ## 
-Eo amin’ny fomba fandaminam-piarahamonina: ## 
Fomba iray entin’ny mponina ao Mahabo mandrindra ny fiainam-piarahamonina ny finoana ny fady satria, ## 
araka ny voalazan’i Emilson Daniel ANDRIAMALALA, ## 
dia “tsy misy firenena afaka hivelona amim-pilaminana, tsy manan-javatra hajaina sy atahorana 31 .” ## 
Noho izany, ny finoana ny fady no azo lazaina fa lasitra iray mampiombona ny rehetra ao an-toerana. ## 
Ohatra : tsy azo atao ny manahy lamba na miandry omby amin’ny fefiloha ## 
amin’ny fotoana mampiteraka ny vary mba hisorohana amin’ny mety ho firotsahan’ny havandra. ## 


