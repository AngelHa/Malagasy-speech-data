RAMAROLAHY koa dia nitovy hevitra tamin’izany raha ity famaritana nataony ity no dinihina: ## 
“ny teny hoe: “mosavy” dia nampiasaina tamin’ny aretina izay ninoana fa nataon’ny olona efa malaza ho “mpamosavy”. ## 
Ho an’ny mpandinika tany amin’ny fiarahamonina hafa kosa, toy ny tany Eorôpa, ## 
tsy mba zavatra ataon’ny olona no namaritany ny mosavy fa vondrom-pinoana iray, nisy talohan’ny finoana kristianina. ## 
Anisan’izany ny fiheveran’i Margaret MURRAY ny mosavy, araka ny voasoratr’i OBADIA, ## 
izay mametraka fa: “ny mosavy [ ] dia tsy inona akory fa fitambaran’ireo vondrom-pinoana ## 
nisy talohan’ny fivavahana kristianina niorina tamin’ny alalan’ny faminanian’ny vehivavy.” ## 
Misy ihany koa mpandinika sasany, tahaka izay hita tany amin’ny tranokalam-pifandraisana, mamaritra ny mosavy ho toy izao : ## 
«Ny mosavy dia isan’ny fomba majika ahafahana manatanteraka asa, ## 
amin’ny ankapobeny ratsy, eo amin’ny olombelona, eo amin’ny biby fiompy na ny voly.» ## 
Izany hoe fomba feno zava-miafina, mifonofono, tsy dia fantatra mazava ## 
kanefa miteraka voka-dratsy eo amin’ny olombelona sy/na ny foto-pivelomany. ## 
Ohatra maneho izany ny fisian’ny aretina amin’ny tenan’ny olombelona sy ny biby fiompy, ## 
izay tsy dia fantatra loatra ny nahatonga azy tao amin’ny tenany, ## 
ary ny faharatsian’ny vokatry ny fambolena, sns. ## 
Araka izany, ity famaritana ity dia ahitana fiheverana mitovy amin’ny an’ny Malagasy ## 
fa ny mosavy dia « zavatra ataon’olona mety hanimba na hahafaty. » ## 
Tsara hosoritana fa nisy hatrany ny fiezahan’ny mpandinika samihafa hanavaka ny mosavy amin’ny mazia, ## 
indrindra ny tany amin’ireo firenena hafa ivelan’i Madagasikara. ## 
Kanefa rehefa dinihina ny fanavahana nataon’ireny mpandinika ireny ## 

