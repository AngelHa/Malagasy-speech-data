mahasimba tokantrano, mampiady fianakaviana ary mahafaty amin’ny alalan-javatra hafa ## 
toy ny varatra milatsaka, ny voay mihinana, ny maingoka manaikitra, ny trabaran’ny omby, ets.” ## 
Izany hoe na tsy voalazan’ny mpanoratra eto aza ## 
ny fomba fiantson’ny olona ireo zavatra ratsy vokatry ny mosavy ireo, dia mazava ny tiany hambara : ## 
loza mitatao ho an’ny fiarahamonina ny asa ratsin’ireo mpamosavy. ## 
Tsy mba olona iray na roa no mety ho trany ary iharam-pahavoazana fa mety ho ny fiarahamonina manontolo mihitsy. ## 
Ny fomba nentin’ny fiarahamonina nitsarana ny mpamosavy ## 
Noho ny fiheverana ny mosavy ho loza ho an’ny fiarahamonina, ## 
dia nanana izay fomba nentiny nitsarana ny mpamosavy ihany koa ny teto Madagasikara fahiny. ## 
Anisan’ireny ny fitsarana tamin’ny alalan’ny tangena. ## 
Ny fitsarana ny mpamosavy tamin’ny alalan’ny tangena: ## 
fampinomana Fomba fitsarana nalaza iray nampiharin’ny fiarahamonina, fahiny, ## 
nizahana izay olon-dratsy toy ny mpamosavy teo amin’ny fiarahamonina ny fampinomana tangena. ## 
Araka ny voalazan’i Fulgence FANONY : “avy any amin’ny faritra Sakalava iny ## 
no niandohan’ny tangena ary niely ka tonga taty Imerina ny taonjato faha-XVII.” ## 
Zava-maniry ninoan’ny Ntaolo fa manana hery sy hasina ny tangena ka afaka namantatra izay olon-dratsy teo amin’ny fiarahamonina. ## 
Ny olona nahiahiana ho nanao ratsy araka izany no nampinomina na nampisotroina azy. ## 
“Ny tangena na Cerbera Venenifera dia hazo madinika manana ravina lavalava, ## 
manana voa lehibe misy menaka sy poizina izay masaka ny volana jolay. ## 
Io voan’ny tangena io no mahafaty satria mampijanona ireo hetsika rehetra, ## 

