meloka eo amin’ny fiarahamonina. Na izany aza anefa, ## 
tsy nahafoana ny asan’ny mpamosavy ny fananganana lalàna sy ny fananganana ireny dinam-pokonolona ireny ## 
satria ny fitsarana ankehitriny dia mitaky porofo mazava vao afaka manameloka olona. ## 
Vokatra izany, zary toa mahazo vahana tanteraka ireo mpamosavy amin’ny fanaovany ny asa ratsiny eo amin’ny fiarahamonina. ## 
Manamarina izany ny tari-dresaka fanolorana ny sombintantara mitondra ny lohateny hoe “Ody ratsy” ao amin’ny Hamy : ## 
“Maneho ny asa ratsin’ny hery miafina mifehy ny “ody ratsy”. ## 
Sombintantara avy amin’ny zava-nisy marina, hoy ny mpanoratra. (...) ## 
Misy ny hery miafina tsy mbola voafehy, ary tsy ahitam-panafany.” ## 
Mety ho azo itarafana ny firoboroboan’izay asan’ny mpamosavy ankehitriny izay ihany koa ireto lohatenin-dahatsoratra an-gazety vitsivitsy ireto : ## 
-“Telo lahy nosoavalian’ny mpamosavy teny andrefan’i Mananjara (Antananarivo) dia nohosorany maloto ny vatany”. ## 
Sehom-piarahamonina nivoaka tao amin’ny Gazetiko laharana 4828 ny sabotsy 22 martsa 2014. ## 
“Voan’ny fandika! Nivonto be sy nandeha nana ny fivaviako, hoy i Niando.” ## 
Sehom-piarahamonina nivoaka tao amin’ny gazety Midi FLASH laharana 450 ny alarobia 11 jona 2014. ## 
-“Zilenina etsy Ambatomaro, mitantara ny fiainany nahatonga azy ho lasa mpamosavy”. ## 
Sehom-piarahamonina nivoaka tao amin’ny gazety Basy Vava laharana 6994 ny alatsinainy 03 febroary 2014. ## 
Ny fahitana sy fandrenesana izay sehom-piarahamonina izay no hiampitana amin’ny fanadihadiana ifotony ## 
ny mahakasika ny mosavy ankehitriny araka ny ahitana azy ao amin’ny kaominina Mahabo-fivondronana Ambohidratrimo. ## 
Tranga mateti-piseho ao an-toerana ny mosavy ary tena manahirana ny mponina ny fiatrehana azy. ## 
Araka izany, heverinay fa mety hitondra soa ho an’ny olona rehetra tsy an-kanavaka ## 
izao fanadihadiana ny zava-misy eo amin’ny fiarahamonina vokatry ny mosavy izao. ## 

