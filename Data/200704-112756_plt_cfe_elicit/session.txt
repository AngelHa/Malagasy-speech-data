Fa noho ny fahavitsian’ny omby sy ny fahalafosany ## 
dia voatery ny mponina hanolo azy amin’ny kisoa sy ny akoho amam-borona. ## 
Ankoatra izay, toy ny namana ny fandraisan’ny mponina ao Mahabo ny omby, ## 
izay fisainana toa mifandraika amin’ny maha Tatsinanana ny Malagasy, ## 
satria tahaka ny “ny mpanampy sarobidy ny omby any amin’iny faritr’i Azia atsinanana iny.” ## 
Vokatr’izany, tsy misaraka amin’ireo tantsaha mpiompy ao Mahabo ny omby mandritra ny tontolo andro ## 
na aiza na aiza misy azy ary anamboarany trano mihitsy aza handriany amin’ny alina. ## 
Araka izany, azo lazaina ho misy fiheverana roa milafika ao an-tsain’ireo tantsaha momba ny omby : ## 
voalohany, fiheverana ny omby ho zava-manan’aina mitovitovy fiaina amin’ny olona, ## 
afaka mamokatra rehefa salama sy ampy sakafo ; mahalala baiko,mahafantatra ny tompony. ## 
Faharoa, fiheverana ny omby ho harena sarobidy ka mila arovana amin’ny mpangalatra sy ny mpamosavy. ## 
Tao anatin’ny taona vitsivitsy izay dia nahitana fivoarana lehibe ny fiompiana kisoa tao Mahabo. ## 
Hatramin’izay, ny fanaon’ireo Razana tany aloha ihany no narahin’ireo mpiompy, ## 
dia ny famatorana ny kisoa na ny fiandrasana azy any an-tsaha. ## 
Noho ny fahatsapana anefa fa tsy dia mamokatra loatra io fomba fiompy io ## 
no nahatonga azy ireo hitady paikady hafa tsaratsara kokoa. ## 
Tsy misy ny mpampiofana, toy ny tamin’ny fambolena, fa ala tahaka hatrany no nahafahany nivoatra. ## 
Araka izany, an-kavitsiana sisa ny olona mampihatra io fomba taloha io. ## 
Efa miroso amin’ny fanatavezana kisoa an-trano avokoa ny ankamaroan’ireo mpiompy ankehitriny nanomboka ny taona 2009. ## 
Anisan’ny antom-pivelomana mora ahitana làlam-barotra haingana ny fiompiana kisoa satria, ## 

