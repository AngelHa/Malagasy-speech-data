ela nipetrahana amoron-drano ka mahita ny marivo hirobohana, ## 
ela nipetrahana amoron’ala ka mahita ny mahitsy hokapaina. ## 
Araka izany, raha misy zavatra hatao na fanapahan-kevitra horaisina, ## 
indrindra fa raha mahakasika ny fomba amam-panao, ## 
dia izy ireo hatrany no hatonin’ny mpiara-monina na ny fianakaviana voalohany. ## 
NY LAFINY FIHARIANA SY TOE-KARENA ## 
Anisan’ny mason-tsivana ahafahana mitaratra ny fandrosoan’ny toerana na faritra iray ny lafiny fihariana sy toe-karena. ## 
Voafaritra ao anatin’izany ny anton’asa sy ny foto-piveloman’ny mponina eo an-toerana, ## 
izay azo lazaina ho andry lehibe iankinan’ny fiainam-piarahamonina. ## 
Ho an’ny kaominina Mahabo manokana, dia hita fa tantsaha avokoa ny ankamaroan’ny mponina ao. ## 
Izany hoe mifototra amin’ny fiompiana sy fambolena ny asa fivelomany. ## 
Manamafy izany ny maha ambanivohitra ny toerana. ## 
Na izany aza, misy ireo izay manana antom-pivelomana hafa toy ny varotra, ny fanaovan-taozavatra. ## 
Mbola malalaka ny tany ao amin’ny kaominina Mahabo ## 
ka samy miezaka manao izay tratry ny heriny ny mponina amin’ny fambolena. ## 
Mizara roa mazava tsara manaraka ny fizaran-taona ny fotoana fanatanterahan’izy ireo izany : ## 
ny voalohany dia eo anelanelan’ny volana ôktôbra sy ny volana mey ## 
ary ny faharoa kosa dia ny volana jiona ka hatramin’ny volana septambra. ## 
Ahitana fizarana roa toy izany ihany koa ny amin’ny voly fanao eo an-toerana : ## 
ny voly an-tanimbary sy ny voly an-tanety. ## 

