raha nanatitra ny mpanjaka Sakalava Andriamisara hody any aminy, ## 
avy teny Ambohimanga ity toerana ity. ## 
Ambohimanga rahateo tsy dia mifanalavitra amin’i Mahabo satria vita dia an-tongotra ## 
eo amin’ny tapaka andro mahery eo ho eo. ## 
Izany hoe raha miainga avy ao Ambohimanga ny mpanjaka tamin’izany, ## 
dia mihazo ny tendrombohitra Andringitra, ## 
mamakivaky an’Antanetibe Mahazaza sy Mahabo ary mivoaka any Manakazo, avaratra Ankazobe. ## 
Koa ny nahatonga ny anaran’ny mponina tao Mahabo hoe “Zanamanotrona” ## 
dia noho izy ireo nanotrona ny fandalovan’ny mpanjaka roa lahy tamin’izany. ## 
“Zanaka manotrona ny raiamandreny mandalo”, ## 
hoy ny mpanjaka Andrianampoinimerina, araka ny lovantsofina, ## 
dia nomeny anarana hoe “Zanamanotrona”. ## 
Araka izany, ny nahatonga ny anaran’ny mponina tao Mahabo hoe ## 
“Zanamanotrona” dia avy amin’ny fihetsik’izy ireo nanoloana ny vahiny mpandalo. ## 
Fihetsika izay azo adika ho fanomezam-boninahitra ireo vahiny. ## 
Ny tsena taloha ## 
Efa nisy tsena tao amin’ny kaominina Mahabo tamin’ny andron’ny fanjanahantany. ## 
Araka ny voalazan’ireo vavolombelona nanatri-maso : ## 
“Tokony ho tamin’ny taona 1936 dia nisy tsena tao amin’ny kantaon’i Mahabo ## 
(kaominina amin’izao fotoana) antsoina hoe tsenan’Alarobia Androidrotra. ## 

