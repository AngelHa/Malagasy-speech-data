dia hita fa manefy sahady ny sain’ireo ankizy tsy hiankin-doha amin’ny hafa ## 
eo anivon’ny fiarahamonina, fa mba hanana ny maha izy azy tanteraka, ## 
tahaka izay famolavolana nataon’Ingahy an’i Goaibe hatry ny fahakeliny. ## 
Marihina anefa fa tsy ny Ray aman-dReny rehetra no mahatontosa izany adidy izany ## 
amin-janany noho izy ireo tsy dia manan-katolotra na somary mampihanta zanaka. ## 
Indraindray ny zanaka mihitsy no mahatsapa tena, ## 
mahatsiaro ny fihafiana iainana ao an-tokantrano ## 
ka miezaka mihary dieny mbola kely ## 
mba tsy ho tran’izay fahasahiranana mahazo ny Ray aman-dReny : ## 
mikarama miasa tany ary mividy akoho na kisoa amin’ny vola karamany ; ## 
mampitombo izany mba ho tonga omby sy tany. ## 
Ny tena lehibe indrindra dia ny famolavolana ny fanahy maha olona ## 
satria “ny fanahy no olona”, hoy ny ohabolana malagasy. ## 
Andaniny, tsy hadinon’ireo Ray aman-dReny ny manabe ny zanany hahay hitondra tena, ## 
hahay hiara-miaina amin’ny hafa eo anivon’ny fiarahamonina. ## 
Miantomboka amin’ny fampianarana ireo taranaka ireo ny fahalalam-pomba izany, ## 
ny fitandroana ny fihavanana sy ny firaisankina noho ny fahatsapana ## 
fa tsy misy mahavita tena, fanabeazana sy foto-pisainana ## 
izay hita sy iraisana amin’ireo fiarahamonina hafa manerana an’i Madagasikara. ## 
Ohatra asehon’ny Ray aman-dReny amin’ny zanany ny fanaovana asam-pokonolona ## 

