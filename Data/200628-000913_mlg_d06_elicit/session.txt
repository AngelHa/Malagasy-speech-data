ny famborahana ny hevitra sy ny zava-misy eo an-toerana mikasika ny mosavy. ## 
Heveriny fa saro-pady loatra ny lohahevitra ka mila fitandremana sy fahamalinana fatratra. ## 
Araka izany, nisy ny olona izay nanome fahafaham-po tamin’ny famaliana fanontaniana, ## 
saingy vitsy ihany izy ireo raha ampitahaina amin’ireo ## 
izay nilaza ho tsy mahafantatra sy tsy nety nilaza na inona na inona. ## 
Marihina fa amin’ny maha tantsaha ny ankamaroan’ny olona teo an-toerana, ## 
dia nanano sarotra ny nahazo azy ireo, satria miainga maraina be izy ireo ## 
mamonjy ny asany any an-tsaha ary hariva vao tratra ao an-trano. ## 
Anisan’ny olana nosedraina tamin’ity asa fikarohana ity ihany koa ## 
ny tsy fahampian’ny fitaovana teo am-pelatanana nenti-nanao ny fanadihadiana. ## 
Midadasika ny toerana ary tsy nisy fiara nahafahana nivezivezy. ## 
Nanano sarotra ny fitadiavana boky momba ny mosavy, ny fandikan-teny. ## 
Nanampy trotraka izany ny olana vokatry ny fahalafosan’ny fanaovan-tsarintany. ## 
Nanoloana ny fisian’ireo olana ireo, dia tsy nitsahatra hatrany izahay ## 
nikaroka vahaolana mba hahatanterahan’ny asa fikarohana an-tsakany sy an-davany. ## 
Teo ny fiezahana nandresy lahatra ny olona izay nifampidinihana ; ## 
nahafahana nampihena ny ahiahin’izy ireo izany ka nahatonga azy ireo ## 
namboraka izay fantany momba ny mosavy taminay. ## 
Teo amin’ny lafiny fotoana, nisy ny fifandaminana ## 
ka na dia torovana avy niasa aza ireo izay nohatonina, ## 


