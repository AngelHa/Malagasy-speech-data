I Vérin Pierre indray tamin’ny fikarohana nataony taty aoriana dia nanambara mazava ## 
fa avy any Endônezia sy taty Afrika ny Malagasy (Bantous). ## 
Tsy ilaina hoy izy ny manontany hoe avy aiza ny Malagasy, fa ny tokony hohadihadiana ## 
dia ny hoe oviana ary ahoana ny fomba nahatongavany teto? ## 
Raha aravona izany rehetra izany, dia azo ambara fa sarotra ho an’ireo mpandinika teo aloha ## 
ny mamaritra ny tena fiavian’ny Malagasy satria maro be ireo mponina avy amin’ny firenena samihafa no tonga nifindra monina teto. ## 
Ny fiheverana mahakasika ny niandohan’ny mosavy ## 
Niainga avy tamin’io tantara maneho ny fiavian’ny Malagasy io dia teraka koa ny fiheverana samihafa mahakasika ny niandohan’ny mosavy. ## 
Ny mpanoratra sasany toa an-dRAINIHIFINA nihevitra fa fomba ratsy nampidirin’ny vahiny teto Madagasikara ny mosavy ; ## 
ny hafa indray nihevitra fa avy ao anaty fiarahamonina ihany no niandohany. ## 
Misy mpanoratra malagasy mihevitra ny mosavy ho iray amin’ireo fomba ratsy nampidirin’ny Arabo teto Madagasikara. ## 
Anisan’ireny RAINIHIFINA, izay nandalina sy nandrakitra an-tsoratra ny tantara sy ny fomba betsileo. ## 
Nambarany tamin’izany fa : “ny Arabo izay tonga tany amorontsiraka atsinanana sy andrefana no isan’ireo firenena mpiavy. ## 
Ny finoana mohamedianina izay aelin’izy ireo no nanjary fanompoan-tsampy teto, ## 
nahatonga ny sikidy sy ny fanandroana, ny mosavy sy ny hitsak’andro”. ## 
Izany hoe tsy nisy mosavy teto Madagasikara fahiny, raha ny hevi-dRAINIHIFINA no dinihina, ## 
fa ny vahiny mpiavy no nitondra izany teto. ## 
Ny mosavy rahateo avy amin’ny teny arabo hoe “mouchaav” izay midika hoe fanaovan-dratsy, ## 
ka sarotra ny hiala na handà izay fiheverana ny amin’ny niandohany izay. ## 
Avy ao anaty fiarahamonina ihany ny mosavy ## 


