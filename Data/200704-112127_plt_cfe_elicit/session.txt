Saika ahitana voly foana eny an-tanimbary mandavantaona: dia ny voly vary sy ny voly avotra. ## 
Ny fizaran-taona voalohany, volana ôktôbra ka hatramin’ny volana mey, ## 
araka ny voalaza tetsy aloha, no fotoana anaovan’ny mponina ny voly vary. ## 
Tsy dia manana tekinika manokana na mpampiofana izy ireo amin’izany ## 
fa miaina amin’ny fakan-tahaka izay zavatra tsara hitany any ivelan’ny kaominina. ## 
Araka izany, voly vary saritaka no tena nahazatra ny olona tao an-toerana, ## 
izay fomba fambolena nolovaina tamin’ireo Razana tany aloha. ## 
Efa manomboka miala amin’izany tsikelikely izy ireo amin’izao fotoana ## 
noho ny fahatsapany ny tsy fahombiazany ary nikisaka ho amin’ny fampiharana ny voly vary tora-tady indray. ## 
Anisan’ny olana sedrain’ny mponina amin’ity fambolem-bary ity, ## 
ankoatra ny tsy fisian’ny mpampiofana, ny tsy fahampian’ny fitaovam-pamokarana. ## 
Manampy trotraka izany ny fisian’ny aretina ary ny hetraketraka ataon’ny mpiara-monina sasany. ## 
Na izany aza anefa ny zava-misy, dia tsy kivy hatrany ireo mponina ## 
amin’ny fanatsarana ny vokatra satria ny vary no aina iankinan’ny fiainan’izy ireo. ## 
Marihina fa fianakaviana iray ihany ao anatin’ny kaominina ## 
no sahy mampihatra ny voly vary maro anaka ary tena mahita fahombiazana amin’izany. ## 
Ny fizaran-taona faharoa, ny volana jiona hatramin’ny volana septambra, ## 
kosa no fotoana fanatanterahan’ny mponina ny voly avotra. ## 
Araka izay anarany izay, dia natao izy io mba hanatsarana ny voka-bary amin’ny taom-pambolena manaraka. ## 
Izany hoe atao izay hahalonaka ny tanimbary amin’ny alalan’ny zezi-pahitra ## 

