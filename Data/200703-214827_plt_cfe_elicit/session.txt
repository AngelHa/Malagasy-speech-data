Izay tratra mandika izany dia voalaza fa iharan’ny famaizana avy hatrany ## 
raha sendra misy havandra miraraka tokoa eo amin’ny fiarahamonina. ## 
Marihina fa ny famaizana omen’ny fiarahamonina ny mpanota fady, ## 
na antsoina koa hoe mpamosavin’ny fiarahamonina, dia somary mavesabesatra ihany : ## 
izany hoe fanonerana ny zavatra simba amin’izay niharam-pahavoazana rehetra. ## 
Antsoin’ny mponina ao Mahabo hoe mpamosavin’ny fiarahamonina ny mpanota fady ## 
satria mitera-doza eo amin’ny fiainam-piarahamonina ny zavatra ataony, ny tsy fitandremany. ## 
Manimba ny foto-piveloman’ny olona, izay andry iankinan’ny fiainany manontolo. ## 
Raha toa ka simba mantsy ny foto-pivelomana, toy ny fambolena, ## 
dia ho ratsy na tsy hisy ny vokatra iakatra. ## 
Vokatra izany, azo heverina fa mety hisy mosary hahazo ny mponina. ## 
Ny fomba amam-panao nentim-paharazana ## 
Mbola maro ny olona manaraka fomban-drazana ao Mahabo toy ny famorana, ny famadihana, sns... ankehitriny. ## 
Saingy, araka ilay tenin’i Randja ZANAMIHOATRA hoe : ## 
“ho tapitra ny taranaka tranainy sy ny foto-kevitra amam-pisainana nivelomany: ny mariny, ny tsarany... ## 
Fa fotoana hafa, taranaka hafa; taranaka hafa, fisainana hafa”, ## 
dia efa ahitam-piovana kosa ny fomba fanatanterahana izany ## 
fomba amam-panao nentim-paharazana izany fa tsy mitovy tanteraka amin’ny zava-nisy fahiny intsony ## 
noho ny fivoarana tsy hay tohaina miditra eo amin’ny fiarahamonina. ## 
Ohatra, raha nanao famorana ny olona fahiny, dia mijery mpahay andro ## 

