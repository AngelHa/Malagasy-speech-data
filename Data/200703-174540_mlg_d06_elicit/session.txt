satria voalaza mantsy fa any amin’ny fiarahamonin-dry zareo Azande, ## 
tsy mba manana fifandraisana ara-piarahamonina amin’ny olona ivelan’ny fianakaviany ny vehivavy. ## 
Noho izany, ny ahiahiny amin’izay mety ho namosavy azy ## 
dia mipetraka amin’ireo manodidina azy sy ny vadiny na ny olon-kafa ivelany. ## 
Ny fomba ahafantaran-dry zareo Azande ny mpamosavy dia tsy inona fa ny fanatonana mpanao ôrakla. ## 
Tsy mijanona amin’izay anefa izy ireo fa raha vao fantany avy hatrany ny mpamosavy azy ## 
dia lasa indray izy ireo manatona mpanao mazia mba hahafahany mamaly faty io fahavalony io. ## 
Amin’ny ankapobeny, olona telo samihafa no voalaza fa manao ireo raharaha ireo : ## 
dia ny mpamosavy, ny mpanao ôrakla ary ny mpanao mazia izany. ## 
Antsoina hoe “thakatha” ny mpamosavy, izay tsy mihevitra afa-tsy ny hanimba, ## 
hanakorontana ary hamono amin’ny fomba ankolaka ireo mifandrafy aminy. ## 
Ny mpanao ôrakla kosa no antsoina hoe “sangoma”. ## 
Mamantatra ny aretina mpahazo ny olona, manambara ny ho avy sy izay olona namosavy ## 
ary milaza zavatra tsara tsy ampoizina indraindray no tena asany. ## 
Ny fahatelo farany dia ny mpanao mazia, fantatry ny rehetra ao Afrika amin’ny hoe “inyanga”. ## 
Izy io no mpitsabo, mpanala ny ody ratsy rehetra mipetraka amin’ny marary ## 
ary manome izay ody ilainy; afaka mamaly faty ihany koa ilay mpamosavy fantatry ny mpanao ôrakla. ## 
Izany fihetsika mitsimbalivaly hita taratra eo amin’ny mpamosavy sy ny mpanao ôrakla ## 
ary ny mpanao mazia izany no nahatonga an’i EVANS-PRITCHARD nanamarika fa : ## 
“Maneho fitambaran-javatra mirindra nefa mifamahofaho eo amin’ny finoana amam-pomba, ## 

