tsy fitoviana eo amin’ny firazanana, sns. ## 
Ny fankahalana indray dia “tsy fitiavana mainty, fahalianana ta hamaly faty, fanaovana hala volo”. ## 
Mety ho avy amin’ny fiteny no ipoirany, mety ho avy amin’ny fihetsika na koa avy amin’ny antony maro samihafa. ## 
Ohatra: ny fisotasotana, ny fanambaniana, ny fanebahana, sns. ## 
Araka izany, azo lazaina fa ny hery avy ao amin’ny tenan’ny olona ihany no mahatonga azy hamosavy. ## 
Hery izay heverina fa manosika azy mandrakariva hifanandrina amin’ny manodidina na ny fiarahamonina. ## 
Malahelo izy (ny mpamosavy) raha toa ka ny hafa lasa lavidavitra kokoa ## 
na manana ny tsaratsara kokoa noho ny tenany eo amin’ny fiainana ; ## 
tsy zakany ny mahita ny toetra amam-pihetsiky ny hafa. Noho izany, tsy maintsy misy ny ady ifanandrinana, ## 
ka matetika “ny mpamosavy dia olona resy na matahotra ho resy mandrakariva eo amin’ny fiainana, ## 
tsy manana hery ahafahana mifanandrina amin’ny hafa”. ## 
Izany no antony iantorahany amin’ny hery hafa ivelan’ny tenany, toy ny ody mahery na ody ratsy satria, ## 
ireny no heverin’ny mpamosavy fa afaka ny hampietry sy handavo ary hamongotra ny mpifanandrina aminy. ## 
Tsy ny toetra izay baikoin’ny fihetseham-po ihany akory no mahatonga ny olona hamosavy. ## 
Araka ny fiheveran’ny fiarahamonina ao Mahabo, ## 
dia misy hery hafa ivelan’ny tenany manosika azy hanao izany, toy ny vintana sy ny ody tazonina. ## 
Ny olona tsirairay avy, miaina ao anaty fiarahamonina, dia heverina fa samy manana ny vintany. ## 
Araka ny fandinihana nataon’ireo astrôlaogy, ny vintana dia hery raisina eo am-pahaterahana, ## 
azo avy amin’ny fipetraky ny kintana eny amin’ny lanitra. ## 
Ny fihevitr’Iharilanto Patrick ANDRIAMANGATIANA asehony amin’ny resaka nifanaovan’i Tsiry tamin’i Mino ao amin’ny Vakivakim-piainana, ## 

