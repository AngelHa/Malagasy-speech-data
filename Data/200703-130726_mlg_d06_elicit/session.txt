ny mponina avy amin’ireo faritra manodidina akaiky tsena ihany no mividy izany. ## 
Tsiahivina fa tsy misy ny tsena, ka tsy ahitana mpivaro-kena ao Mahabo raha tsy amin’ny andro fety. ## 
Misedra olana anefa ireo mpiompy kisoa amin’izao fotoana noho ny fisian’ny aretina mandalo vokatry ny fiovaovan’ny toetr’andro. ## 
Manginy fotsiny ny fahavoazana ateraky ny asan’ireo mpamosavy mpisompatra, ## 
izay matetika tsy ahitana fanafana satria, ny ankamaroan’ny ody ampiasain’ireo mpitsabo nentim-paharazana dia fady kisoa. ## 
Vokatra izany, matetika no tojo faty antoka ireo tantsaha mpiompy. ## 
Azo lazaina ho manana ny lanjany tokoa amin’ireo tantsaha ao Mahabo ## 
ny akoho amam-borona na dia heverina ho fiompiana madinika aza indraindray. ## 
Manamafy izany ny filàn’izy ireo azy eo amin’ny fiainana andavanandro. ## 
Ohatra : raha misy marary ao an-tokantrano na vizaka noho ny asa aman-draharaha, ## 
dia hamonoana akoho na vorona satria mampody aina haingana izany. ## 
Raha misy tsy fahampian’ny fitaovana ao an-tokantrano na eo amin’ny famokarana, na filàna vola maika, ## 
ny fivarotana akoho amam-borona no hitan’ireo tantsaha ao Mahabo fa vahaolana. ## 
Farany, ampiasaina ihany koa ny akoho amam-borona ho an’ny fomba fitsaboana nentim-paharazana mitaky fanaovan-tsorona. ## 
Izany rehetra izany no antony manosika ireo tantsaha hiompy akoho amam-borona izay biby mora velomina rahateo. ## 
Tsy mila fikarakarana be toy ny fiompiana kisoa ## 
ary mahalana vao mba misy aretina mahavoa ny akoho amam-borona. ## 
Tsy ny fiompiana sy ny fambolena ihany akory no tena iveloman’ireo mponina ao Mahabo ankehitriny, ## 
fa ao ireo manana antom-pivelomana hafa toy ny varotra, ny fanaovan-taozavatra sy ny fanaovana arina, ## 
izay mahatratra ny 20%n’ny mponina eo ho eo raha tombanana. ## 

