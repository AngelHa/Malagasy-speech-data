Ny lafika indray dia ny ombivavy ihany no trany raha toa ka ny vehivavy eo amin’ny olombelona. ## 
Mpiompy miisa eo amin’ny folo tafo 148 eo no efa nisetra ny fahavoazana ## 
tamin’ny fandalovan’ity aretina ity tamin’ny ombivaviny teo anelanelan’ny taona 2007-2014. ## 
Mandalo, hoy izahay any an-toerana satria, sitran’ny mpitsabo nentim-paharazana eo an-toerana ihany izany. ## 
Ny voly eny an-tanimbary matetika no voalazan’ny mponina fa tena iharan’ny vokatry ny mosavy. ## 
Anisan’ny antony mahatonga izany ny fiheverana ny vary ho foto-tsakafo ary ain-dehibe iankinan’ny fiainan’ny isan-tokantrano. ## 
Koa rehefa simba ny voly, izany hoe ratsy na tsy misy ny vokatra miakatra, dia mety hisy mosary hahazo azy ireo. ## 
Araka ny resaka nifanaovanay tamin’ireo tantsaha, dia nilaza izy ireo fa : ## 
“fomba fanaon’ireo mpamosavy mpisompatra ny mampiasa ilay antsoina hoe “voa tsy mahavanona”, ## 
ka dia tsy mahavanona tokoa izay voany mandritra ny taom-pambolena iray.” ## 
Ny mpitsabo nentim-paharazana teo an-toerana ihany koa nanazava fa : ## 
“raha vary no tian’ny mpisompatra tsy ho vanona, dia akofa no ampiasainy. ## 
Izany hoe alainy ny akofam-bary ary alefany ao anaty moara misy karazana tapa-kazo sy taolana iasan’ny fanahy ratsy ary tokavany, ## 
raha ny voly avotra eny an-tanimbary kosa no tiany hosomparana, toy ny tsaramaso, ovy, voatabia, sns ## 
dia izay zavatra ratsy mitovy amin’ireo : voatabia ratsy, madinika sy feno biby; tsaramaso poakaty, ovy lo : ## 
ireo no alefany ao anaty moara, araka ny efa voalaza teo, ary tokavany, ## 
izay vao aleviny eny an-doharanon’ny tanimbary tiany hasiana.” ## 
Koa raha manakofa ny vary, raha lanin’ny biby kely ny voatabia, raha lo eny am-potony ny ovy vao manomboka mandatsaka, ## 
raha tsy mamoa ny tsaramaso fa malazo na mamoa fa tsy misy voa ao anatin’ny akorany, poakaty na feno biby kely, ## 
dia heverin’ireo mponina ao Mahabo avokoa fa vokatry ny asan’ny mpamosavy. ## 

