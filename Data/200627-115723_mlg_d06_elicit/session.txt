-RAZANAMIHANTA Elisabeth, nandalina sy namakafaka ny antony sy ny dikan’ny ## 
ambalavelona tany Ambalavary Antsihanaka. ## 
I Lars VIG, niezaka nitrandraka ny momba ny ody fampiasan’ny mpamosavy ## 
sy ny mpitsabo nentim-paharazana ary namahavaha ny tandindona raketin’izany ody izany. ## 
-RAKOTOMALALA Malanjaona, nandinika momba ny mosavy teto Imerina. ## 
Nasongadiny tamin’ny fikarohana izay nataony ny andrana fanasokajiana ara-tekinika ny mosavy, ## 
ny fanavahana ny mpamosavy amin’ny mpitsabo nentim-paharazana samihafa ## 
amin’ny alalan’ireo fitaovana fampiasan’ny andaniny sy ny ankilany ary ny fanazavana ## 
ny fomba fampidirana aretina ao amin’ny tenan’ny olona sy ny famoahana izany. ## 
ANDRIANJAFY Michel, nanoratra boky mitatitra ny toetra sy fihetsik’ireo mpamosavy : ## 
misy tsara fanahy, misy ratsy fanahy na dia voalaza fa samy mivoaka alina ## 
sy mandihy eny amin’ny fasana aza izy ireo. ## 
Anisan’ny nanao fikarohana momba ny lohahevitra mosavy koa ## 
ireto mpikaroka vahiny vitsivitsy voatanisa anarana ireto, ## 
izay mbola ho voaresaka kokoa atsy aoriana : ## 
Ireo asam-pikarohana vitsivitsy voatanisa ireo dia manamafy rahateo ## 
fa tena misy fa tsy honohono na anganombaviantitra ny mosavy ## 
na eto Madagasikara na any amin’ny firenen-kafa. ## 
Ny efa araka izany dia efa efa fa ny tsy efa ## 
dia mbola azo trandrahina sy halalinina tokoa. ## 


