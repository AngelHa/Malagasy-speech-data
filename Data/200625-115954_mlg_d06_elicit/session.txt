TENY FAMPIDIRANA ## 
Ny fiarahamonina tsirairay avy dia samy manana ny mampiavaka azy. ## 
Ao ny miavaka amin’ny alalan’ny fomba fiteny sy ny fiheverany ; ## 
ao ny misongadina noho ny kolontsaina sy ny fomba amam-panaony, ny tantarany. ## 
Tsy vitsy ireo tonga manakoako eran-tany noho ny zava-misy ao aminy ## 
toy : ny harena voajanahary, ny fahitana na famoronana zava-baovao. ## 
Tsy tokony hohadinoina anefa fa mety ho ny lafiny ratsy no mampiavaka ary mampalaza ilay fiarahamonina, mety ho ny lafiny tsara. ## 
Misy fiantraikany eo amin’ilay fiarahamonina izany, ## 
ka na fanoitra iray hahafahany misondrotra, mandroso ho any amin’ny tsaratsara kokoa hatrany, ## 
na sakana mampitambotsitra azy ho any amin’ny fahapotehana, fahantrana. ## 
Voakasik’izany ny lafiny toe-karena, ny lafiny sôsialy, ny lafiny fitondrana, ny lafiny finoana amam-pivavahana ary indrindra indrindra ny lafiny maha olona, ## 
izay fototra ahafahana mandrefy na manombana ny fandrosoan’ny fiarahamonina iray. ## 
Tsy mandeha ho azy anefa izany fa tsy maintsy miara-dàlana aminy eo ny fanabeazana ## 
mba hahatonga ny tsirairay hanam-pahendrena sy fahalalana, mba ho olom-banona. ## 
Tsy vitan’olon-tsamirery ihany koa anefa izany fanabeazana izany fa mila ny fifarimbonana sy ny fandraisana andraikitry ny rehetra ao anaty fiarahamonina. ## 
Araka izany, izao asa fikarohana izao dia tsy natao ho fampitam-pahalalana fotsiny, ## 
fa natao ho fanoitra hikatsahana ny mahasoa sy ny tsara eo amin’ny fiainana ## 
mba hahafahana mandroso, manakaiky izay heverina ho tonga lafatra. ## 
Ny taranja nirotsahana ## 
Nandranto fahaizana amam-pahalalana maro izahay tato amin’ny Ecole Normale Supérieure ## 


