ny katro, ny fampiadiana ravi-maitso, ny fampiadiana tandrimo, ny ankamantatra, sns. ## 
Marihina fa tsy dia hita taratra intsony ny takariva amorom-patana ## 
izay fotoana itantaran’ireo raiamandrenibe angano amin’ny zafikeliny, ## 
ny fampianarana kabary sy famoaboasana ohabolana amam-pitenenana samihafa. ## 
Araka izany, ny tsirairay no miezaka mianatra sy mampiana-tena ## 
any amin’ireo fikambanana andoavam-bola na tsia toy ny Fikambanan’ny Mpikabary. ## 
Anisan’ny manome fahalalana ny taranaka ihany koa ny fiarahamonina ## 
amin’ny fampahafantarana ireo hery miafina inoan’ny mponina. ## 
Ohatra mbola mitoetra hatramin’izao vanim-potoana iainantsika izao ## 
ny fiheverana sy fampahafantarana fa misy ny lolom-bazimba, ## 
izay hery miafina mety hanimba. ## 
Fomba amam-pihetsika samihafa no anehoan’ny mponina ny fisian’io hery miafina io : ## 
hosorana solitany ny ravim-bodin’ny zazakely raha mankany an-tsaha, ## 
fadina ny manao maloto any an-dohasaha na any anaty rano ## 
sao arahin-dolom-bazimba na aolany tenda any an-tsaha any. ## 
Ny famolavolana eo anivon’ny sekoly ## 
Tsy natao toerana fandrantoana fahaizana amam-pahalalana fotsiny akory ny sekoly ## 
fa natao indrindra hanabe mba hahatonga olona feno ireo mpianatra mandalo ao aminy. ## 
Mifarimbona amin’ny Ray aman-dReny hatrany, araka izany, ny sekoly ## 
satria tanjona iray ihany no katsahiny : ## 


