“Ny [olona] voankanina dia olona tsy tia hanina, na hanina inona na hanina inona aroso eo anoloany dia tsy mahomby mihitsy izy”. ## 
Izany hoe manjary toy ny olona tofoka, leo ka na sakafo mitondra hery sy mamelombelona aina aza dia lavina. ## 
Tsy sitra-pony anefa izany fa vokatry ny herin’ny ody ratsy tafiditra ao amin’ny vatany tamin’ny alalan’ny sakafo. ## 
Vokatr’izany, fotoana fohy aorian’ny fihinanana ny sakafo voapoizina ## 
dia mety ho faty ilay olona satria manesika azy tsikelikely ilay ody ratsy ary toy ny olona matin’ny havokisana izy avy eo. ## 
Mety handoa na hivalana ny zavatra nohaniny koa ilay olona voankanina raha mbola matanjaka ny ainy. ## 
Amin’izay dia miendrika zavatra manta na velona (raha manana aina) ny sakafo avoakany ety ivelany. ## 
Ohatra : raha vary masaka no hanina, dia mety ho fotsim-bary no mivoaka rehefa mandoa na mivalana ny olona voankanina. ## 
Ho an’ny mpamosavy, ny ody ratsiny no ampiasainy raha hanisy voankanina olona izy, fa poizina kosa ho an’ny mpamorika. ## 
Misy karazany telo io poizina fampiasan’ny mpamorika amin’ny alalan’ny hanina io araka ny voalazan-dRAKOTOMALALA Malanjaona : ## 
na avy amin’ny vokatra voahodina tany amin’ny orinasa na avy amin’ny biby na avy amin’ny zava-maniry izay misy poizina. ## 
Amin’ny fotoana fanatanterahana fomban-drazana toy ny amin’ny famorana, fanambadiana, fahafatesana, famadihana na amin’ny lanonana samihafa matetika ## 
no fotoana anaovan’ny mpamosavy na ny mpamorika ny vorika an-kanina. ## 
Hoy RAMAROLAHY manantitra izany: Maro ny fihaonana tsy maintsy hahavorian’ny olona, ## 
toy ny ala-volon-jaza, ny hasoavana, ny famadihana ary indrindra amin’ny fahafatesana. ## 
Ny vahoaka tafavory amin’ireny fotoana ireny dia sakafoana betsaka avokoa, ## 
natao hoe “sakafo am-pamahoaka” izany. Ireny, hoy ny fiheverana no mety hohararaotin’ny mpamosavy hamelezana izay kendreny”. ## 
Izany hoe ny fotoanan’ny lanonana dia fotoana mahavory lanona ny rehetra sy mampisomebiseby ny mpikarakara. ## 
Fotoana maneho fiombonana ka sarotra araka izany ny ahatarafana ny mpamosavy na mpamorika satria, ## 
tsy àry ho voara-maso avokoa ny olona tsirairay avy sy ny zavatra ataony. ## 

