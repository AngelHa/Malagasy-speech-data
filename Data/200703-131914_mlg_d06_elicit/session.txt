Ohatra trano misy faty andihizany raha hariva ny andro; ## 
amin’ny andro alina dia mandihy any am-pasana ny mpamosavy; ## 
raha misy tojo azy mandeha hariva dia ampandadiany sy taingenany, ataony soavaly.” ## 
Izany hoe mety tsy hanao ireo fomban’ny mpamosavy ireo ny mpamorika ## 
fa mikendry izay hahavoazan’ny olona hankahalainy fotsiny. ## 
Ny hany toetra iraisan’ny roa tonta dia ny famonoan’olona ataony ## 
amin’ny fomba miafina sy ankolaka amin’ny alalan’ny poizina na ody. ## 
Raha izany rehetra izany no dinihina dia azo heverina fa teny roa mitovy fa tsy sahala ny “mosavy” sy ny “vorika”, ## 
ary karazana mosavy ihany ny vorika satria zavatra ataon’olona, mety hanimba na hahafaty. ## 
Hazavain-dRAKOTOMALALA Malanjaona tsara mihitsy fa ny fomba fampiasana sy fiasana azy ## 
procédé no manavaka azy satria misy mosavy tsy vorika fa ny vorika dia mosavy. ## 
Noho ny fahamaroan’ny fiheverana mikasika ny mosavy, ## 
dia azo lazaina ho maro ihany koa ny famaritana mipoitra ataon’ireo mpandinika samihafa. ## 
Ho an’ny fiarahamonina malagasy : zava-mitranga eo amin ‘ny fiarahamonina ## 
izay heveriny ho tsy voajanahary fa vokatry ny nataon’ny olombelona ny “mosavy”, ## 
izay miteraka aretina maro samihafa, mety hanimba na hahafaty mihitsy izay olona iantefany, ## 
noho ny herin’ny fitaovana ampiasain’ny mpamosavy. ## 
Hoy indrindra i Régis RAJEMISA RAOLISON ao amin’ny Rakibolana malagasy manao hoe : ## 
« [ny mosavy dia tsy inona fa] zavatra ataon’olona mety hanimba na hahafaty ## 
noho ny poizina na ny herin’ny ratsy ao aminy. » ## 

