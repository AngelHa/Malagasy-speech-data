“-Nasiana tangena ny rano mangotraka ka asaina haronin’ny tanan’ilay olona tsaraina. ## 
Raha manao ody ratsy izy dia miempaka ny tanany. ## 
Raha tsy manao ody ratsy dia tsy maninona!-Dorana ho mena ny lelantsy. ## 
Dia antsoina Andriamanitra.... ary apetaka amin’ny lelan’ny olona tsaraina. ## 
Raha miempaka dia meloka ka vonoina ho faty ary lasan’ny andriana ny fananany! ## 
Ny rano be voay natao famantarana ny ratsy fanahy : ## 
“raha mamosavy dia hano Ravoay. Raha tsy manao ratsy dia aza hanina fa avelao handeha”. ## 
Dia azera ao anaty rano ilay olona tsaraina. Raha nanao ratsy lanin’ny voay. ## 
Ny tsy manao tsy ataony inona!-Vary sosoa iray vilany no asaina hanin’ilay olona tsaraina. ## 
Raha mahaloa ny iray vilany izy dia tsy meloka fa raha tsy mahaloa azy rehetra dia meloka fa mamosavy.” ## 
Araka izany, nanana fomba maro ny fiarahamonina, fahiny, nentiny nitsarana izay noheveriny ho mpamosavy ankoatra ny fampinomana tangena. ## 
Fomba fitsarana izay heverina ho mafy sy mampihoron-koditra satria mifototra amin’ny fampijaliana ara-batana. ## 
Efa fantatra mialoha ny vokany raha tsy hoe mpanao ody may na mpahay fanidim-boay 128 ilay olona miatrika fitsarana. ## 
Fehiny. Nizara roa ny fanadihadiana izay natao teo ka, sady nahafahana namantatra ny zava-nisy tany ivelan’i Madagasikara ## 
no nahafahana ihany koa nitodika tamin’ny zava-nisy teto an-toerana fahiny. ## 
Hita tamin’izany fa ny fiheverana ny fisian’ny mpamosavy teo anivon’ny fiarahamonina sy ny fomba samihafa nentina nitsara azy. ## 
Ankehitriny, noho ny fitandroana ny zon’olombelona, dia tsy dia hita taratra intsony ny fomba fitsarana toy ny fampinomana. ## 
Tsy nankinina tamin-javatra samihafa toy ny tangena sy ny voay intsony ny raharaham-pitsarana ## 
fa nomena hosahanin’ny Fanjakana (tribonaly) sy ny fokonolona. ## 
Izany no antom-pisian’ny lalàna sy ny dinam-pokonolona mba hahafahana mitsara ara-drariny izay heverina ho mpanao ratsy, ## 

