Marihina fa Mahabo tokoa no tiana hotenenina eto fa tsy Mahababo, ## 
na dia Mahababo aza no tokony ho fiantso io toerana io. ## 
Toa maneho ny fisalasalana misy eo amin’ny mpitantara ny fisian’ireo tantara roa ireo ## 
satria misarika ny sain’ny mpamaky ny tantara hisafidy, hanontany izay tena marina. ## 
Ankoatra izay, tamin’ny alalan’ny lovantsofina no nampitana ny tantara ka ## 
mety nisy fiovana satria, tsy mitovy ny toetry ny mpitantara : ## 
mety nisy nanala, mety nisy nanampy tamin’ny zavatra notantaraina. ## 
Na izany aza, na ny tantara voalohany na ny tantara faharoa, ## 
eto, dia samy mampahatsiahy fa avy amin’ny zava-nisy sy nitranga fahiny ## 
no nahatonga ny anaran-tanàna hoe “Mahabo”. ## 
Ny nahatonga ny anaram-poko 17 hoe “Zanamanotrona” ## 
Araka ny fanadihadiana izay nataonay sy ny fitadidiana izay nangonina ary ## 
noraketin-dRAPATSALAHY Paul an-tsoratra, ## 
dia roa karazana ny mety ho fiandohan’ny anaram-poko hoe “Zanamanotrona”. ## 
Indro arosonay eto izay voalaza ao amin’ilay boky kely ## 
tsangambaton’ny fahazato taonan’ny sekoly ambaratonga voalohany tao Mahabo ny taona 1996 : ## 
Tantara voalohany ## 
“Niverimberina matetika ny fitsidiham-paritra nataon’ny mpanjaka Andrianampoinimerina. ## 
Indray andro, vory ny vahoaka, samy nitondra fanomezana ho an’ny mpanjaka. ## 
Ny an’Ingahy Rainibetava kosa dia ny fianakaviany rehetra na lahy na vavy, ## 

