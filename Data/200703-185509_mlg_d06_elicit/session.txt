“Misy ny mpamosavy mandeha alina mandihy am-pasana sy mitomany ambodi-rindrina. ## 
Misy ny mametraka ody amin’ny trano na valan’omby na tanimbarin’olona tiany hasiana. ## 
Dia misy koa, hono, ny maka sombin-javatra avy amin’izay olona hovelezina ## 
ka ireny no ataony amin’ny ody famonoana, na am-pasam-bazimba na amin’ny fomba hafa. (...) ## 
Ary ao koa ny mivorika amin’ny fijerin’ny maso sy ny fanozonana”. ## 
Hita amin’izany fa manana fomba maro tokoa ireo mpamosavy entiny manatanteraka ny asa ratsiny. ## 
Izany indrindra no mahatonga ny olona ho malina mandraka ankehitriny eo amin’ny fiainana satria, ## 
tsy voatery ho ny sombin-javatra mahakasika ny vatana ihany no hahafahan’ireo mpamosavy misompatra fa, ## 
indrindra indrindra ny fihetsiny manoloana ny olona somparany dia efa hahavitany zavatra. ## 
Ny antom-pisian’ny mosavy sy ny vokany teo amin’ny fiarahamonina ## 
Tsy dia azo heverina ho toy ny zavatra tongatonga ho azy teo amin’ny fiarahamonina ny mosavy fahiny fa nanana izay loharano nampisy azy. ## 
Hoy ny fomba fiteny malagasy: “ny olombelona tsy main-tsy lena, ifandroritan’ny soa sy ny ratsy”, ## 
kanefa koa “saonjo iray lohasaha ka tsy ilaozan’izay hamarara”. ## 
Ny olona eo amin’ny fiarahamonina ihany, araka izany, no mahatonga ny mosavy noho ireto antony ireto : ## 
Fitia te-hisompatra ny sasany fotsiny noho ny fialonana sy ny fankahalana ary ny ady tsy vita. Hoy RAMAROLAHY : ## 
“Raha misy olona miady... dia inoana fa mety hifamorika, hifamosavy, ## 
satria ny finoana efa nifantoka loatra ao amin’ny ody mety hahavitana ny zavatra rehetra (...) sy ny famelezan’ilay mpankahala. ## 
Ireny olona ireny dia tsy kely lalana teo amin’ny fiarahamonina fa niezaka nitady ## 
ary nampihatra izay fomba na tetika amam-paika hitany tamin’ny fanaovan-dratsy. ## 
Sady “araka ny finoana tranainy dia hain’ny mpisompatra asiana araka izay fomba tiany hamelezana azy izay ankahalainy”. ## 

