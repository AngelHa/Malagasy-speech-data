NY LAFINY TANTARA ## 
Ny toerana na ny fiarahamonina tsirairay avy ## 
dia samy manana ny tantarany araka ny vanim-potoana nolalovany. ## 
Misy ny mandray an-tsoratra azy ireny ho fisorohana ny mety ## 
ho fanovana vokatry ny fanadinoana, ## 
na koa ny mety ho fahaverezana satria, ## 
heverina fa tombontsoa ho an’ny taranaka aty aoriana ny fahalalany ny tantara tany aloha ; ## 
misy ny mampita azy ireny am-bava, izany hoe araka ny lovantsofina, ## 
indrindra ho an’ireo fiarahamonina izay tratra aoriana ## 
amin’ny fahaizana mamaky teny sy manoratra. ## 
Mety ahitam-piovana isaky ny taranaka iray tarika 13 ny tantara ifampitana, araka izany. ## 
Ho an’ny kaominina Mahabo, ohatra, nisy ny tantara izay nanamarika ny toerana, araka ny lovantsofina. ## 
Nezahin’ireo zoky ray aman-dreny ankehitriny ## 
noraketina an-tsoratra ho boky kely iray izany tamin’ny 1996, ## 
izay taona nankalazana ny fahazato taonan’ny sekoly ## 
ambaratonga voalohany ao Mahabo. ## 
Hita ao amin’izany : ny fiavian’ny mponina, ## 
ny nahatonga ny anarana hoe Mahabo, ## 
ny nahatonga ny anaram-poko hoe “Zanamanotrona”, ## 
ny fiainan’ny mponina fahiny ary ny tantaran’ny sekoly ambaratonga voalohany. ## 

