Ara-bolon-koditra, ahitana sokajy maromaro ny mponina : dia ny fotsy hoditra izany, ## 
ny mainty hoditra, ny mavo hoditra ary ny mena hoditra, fa ny mainty sy ny fotsy no hita tena nisongadina ao. ## 
Ny ankamaroan’ireo firenena mandrafitra an’i Afrika dia zanatany avokoa ary samy manana ny fiteniny avy ny isam-pirenena. ## 
Raha ny lafiny tantara, voaporofon’ireo arkeôlôgy ny maha tany nipoiran’ny olombelona voalohany ## 
an’i Afrika noho ny fahitan’izy ireo ny taolambalon’i Lucy tany Hadar (Ethiopie) tamin’ny taona 1976, ## 
izay olona niaina tany amin’ny 3,5 tapitrisa taona talohan’i Kristy. ## 
Anisan’ny tena nisongadina teo amin’ny tantaran’i Afrika ihany koa ny fisian’ny fitrandrahana ny andevo, ## 
izay nampiroborobo ny varotra telo lafy nandritra ny taonjato maro. ## 
Izany hoe teo anelanelan’ny taona 700 sy ny taona 1800. ## 
Izay zava-nisy ara-tantara sy jeôgirafia izay, raha tsorina, dia misy ifandraisany tamin’ny resaka mosavy satria, ## 
ny tranga rehetra miseho ao anatin’ny fiarahamonina dia miankina amin’ny toerana na faritra misy ilay fiarahamonina sy ny tantarany, ## 
ny fisehony sy ny fiheverana azy. Mitarika antsika avy hatrany hiroso amin’ny famakafakana ny fiheverana ny mosavy, ## 
ny karazany, ny antom-pisiany sy ny vokany ary ny fiatrehan’ny fiarahamonina azy izany. ## 
Ny fikarohana nataon’ireo mpandinika sasantsasany taty Afrika dia nahatsapana ## 
fa misy ifandraisana amin’ny rafi-piarahamonina sy ny fiainan’ny olona tsirairay ao anaty fiarahamonina ny mosavy. ## 
I EVANS-PRITCHARD, ohatra, dia nahatsikaritra tamin’ny famotopotorana nataony tany amin-dry zareo Azande fa : ## 
“Ny finoana ny mosavy eo amin’ny fiainam-piarahamonina ## 
dia mifandray akaiky amin’ny rafitra sy rohim-pihavanana eo anivon’ny fianakaviana, ## 
indrindra amin’ny alalan’ny fomba amam-panaon’ny famaliana faty.” ## 
Izany hoe ny lafiny fifandraisana no tian’ny mpanoratra tsindriana eto ## 

