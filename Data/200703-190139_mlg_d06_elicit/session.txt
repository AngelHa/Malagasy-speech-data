hatr’eo am-bavafo noho midina maty ny tapa’ny ambany, dia tsy mahatsiaro tena na handefa rano na hanao diky, ## 
eo am-pandriana sy ny tany itoerana, dia maty fiainana avy an-kasarotana izy. ## 
Famosaviana ny vady an-tsiraka izany ; tonga aty ambony ny mpandranto vao hihetsika ny aretina, ## 
ary dia vao mitohy ny aretim-pahafatesana. Fandramànana atao ny Anindrantany, Betsimisaraka. ## 
Misy mpisikidy mahafaka izany, izay nahita ny an’indrantany. ## 
Araka izany, ireo aretina voatanisa sy nosoritsoritin’i CALLET ireo ## 
dia aretina ataon’ny vehivavy betsimisaraka ny lehilahy avy aty afovoantany tonga mandranto any aminy. ## 
Ny famitahana sy ny fanararaotana ary ny fametsifetsena ataon’ny lehilahy no tena antony nanaovan’ireo vehivavy ireo azy. ## 
Araka izany, azo lazaina ho tsy haratsian-tsaina vokatry ny fialonana sy ny fankahalana no nanosika azy hamosavy ## 
fa valifaty mba hahatonga saina an-dralehilahy ny amin’ny zavatra nataony. ## 
Ka na sitrana izy amin’izany na tsia, dia anatra ho an’ny lehilahy namany ny fahavoazany. ## 
Ny tany amin’ny faritra Antsihanaka indray dia nisy ny antsoina hoe “ambalavelona” : ## 
aretina izay matetika ny vehivavy no voany. Araka ny fikarohana izay nataon-dRAZANAMIHANTA, ## 
dia voalaza fa avy any amin’ny faritanin’i Mahajanga iny no niandohan’ny “ambalavelona” ## 
ary niparitaka ka nahazo ny faritra maro toy ny tany Antsihanaka. ## 
Mbola hiverenana eto moa ny mahakasika izay aoriana. ## 
Ny tany amin’ny faritra Betsileo dia nambaran-dRAINIHIFINA fa : ## 
“ny mpamosavy dia heverina ho mampiasa fomba samihafa hamelezany ny olona ## 
tsy tiany fa misy manome ody na zavatra mahafaty na tsy mahafaty fa mampidi-doza. ## 
Ka ilay ody ampiasainy hamelezany dia maharava harena na mahavery voninahitra, ## 

