rehefa nanomboka niroborobo ny tsena tany amin’ireo kaominina manodidina. ## 
Manamafy izany ny voalazan’Andriamatoa RAKOTOMORA raha nanambara izy ## 
fa“Tsy dia nahavantana ny olona loatra intsony ny tsenan’Alarobia Androidrotra ## 
satria sady ratsy ny lalana nankao Mahabo no nifanindry tamin’ny andro tsena tany amin’ny toerana manodidina. ## 
Ka naleon’ny olona namonjy izay toerana tsy saro-dalana.” ## 
Ny toerana manan-tantara ## 
Ny toerana ahitana ny tsangambato roa, lava sy fohy, manoloana ny lalana ## 
mamakivaky ny tanànan’i Mahabo amin’izao fotoana, dia isan’ny toerana manan-tantara. ## 
Araka ny lovantsofina, fahatsiarovana an’Ingahy Rainibetava sy Ingahy Rainitavao ## 
(olona nifandray akaiky sy nifampatoky tamin’Ingahy Rainibetava ary avy ao Mahabo ihany ny fiaviany) ## 
no antom-pisian’ireo tsangambato ireo. ## 
Ilay tsangambato somary lava dia mariky ny fahatsiarovana an’Ingahy Rainibetava ## 
fa ilay fohy kosa dia ho fahatsiarovana an’Ingahy Rainitavao. ## 
Toerana fikabariana io toerana misy ireo tsangambato io, ## 
kanefa koa voalaza ho toerana fitsarana ny ady madio sy fandaminana ny olana nisy fahiny koa. ## 
Ireo zoky raiamandreny sasany ao an-tanànan’i Mahabo indray ## 
dia nilaza fa toerana fiozonana io toerana io, fahiny. ## 
“Ka ilay tsangambato lava dia midika hoe : ## 
raha nanao ny tsara ianao dia ho lava andro iainana, hambinina amin’izay atao ; ## 
ilay tsangambato fohy kosa midika faharatsiana. ## 



