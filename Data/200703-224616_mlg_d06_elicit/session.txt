Heverina ho zava-tsarobidy anefa izy ireny amin’ny maha ain’ny tantsaha azy, ## 
ka raha misy aretina na loza mahazo azy ireny noho ny mosavy, ## 
dia ny tompony no osa voalohany. Izany hoe mahatsiaro ho ketraka, kivy sy resy sahady eo anatrehan’ny zava- miseho. ## 
Matetika ny aretina mpahazo ny biby fiompy dia aretina mitovy fiseho amin’ny an’ny olombelona ihany. ## 
Ka ny lafika sy ny voan-kanina no tena mateti-pitranga amin’izany. ## 
Ny voan-kanina moa, araka ny famahavahana natao tetsy aloha, ## 
dia aretina azo avy amin’ny sakafo misy poizina na ody ratsy. ## 
“Raha kisoa na omby no tian’ny mpamosavy ho voan’izany ## 
dia mangahazo no ampiasainy miaraka amin’ny poizina na ody ratsy satria io no sakafo tian’ireo biby ireo indrindra; ## 
raha vorona indray dia vary masaka na fotsim-bary no asiany poizina na ody ratsy. ## 
Manan-tsafidy hatrany ireo mpamosavy mpisompatra amin’ny poizina izay ampiasainy, ## 
hany ka arakaraky ny herin’ny poizina no mampalaky ny fahafatesan’ilay biby. ## 
Izany hoe mety ho poizina avy amin’ny zavatra vokarin’ny orinasa izany, ## 
mety ihany koa ho ody mahery iasana fanahy ratsy”. ## 
Zavatra iray no manavaka azy ireo, araka ny fanazavan’ny mpiompy sendra anay: ## 
dia ny fiasany eo amin’ny tenan’ilay biby. “Raha omby na kisoa no tran’ny ody mahery, ## 
dia mibontsina be ny kibony ary tsy afaka mihinan-kanina fa matory fotsiny no ataony. ## 
Raha poizina avy amin’ny zavatra vokarin’ny orinasa indray no nampiasain’ny mpamosavy, ## 
dia tsy mibontsina ny kibon’ireo biby ireo ary afaka mihinan-kanina tsara izy. ## 
Saingy rehefa matory avy eo izy dia tsy mifoha intsony.” ## 

