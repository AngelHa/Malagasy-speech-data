Noho izany, dia tsy maintsy miantoraka amin’ny hery hafa ny vehivavy mba hahatanteraka ny faniriany. ## 
Ny isan’ny mampiavaka ny fifamatoran’ny vehivavy amin’ny famosaviana/mosavy araka ny fanazavan’ny maro, hoy i OBADIA, ## 
dia noho ny antony ara-piarahamonina sy antony ara-tandindona. ## 
« Ao amin’ny fiarahamonina Maoris (Nouvelle Zelande), dia mifanipaka tanteraka ny lehilahy sy ny vehivavy, ## 
ka ny lehilahy no voalaza ho manan-kasina. ## 
Izay tsinjara toerana misy ny tsirairay ara-tandindona izay no miteraka ny fanjakazakana». ## 
Araka izany, raha dinihina izay voalazan’i OBADIA izay, dia azo heverina fa ny fanehoan’ny lehilahy ny maha izy azy, ## 
matanjaka sy manan-kasina kokoa noho ny vehivavy teo amin’ny fiarahamonina ## 
no nahatonga ny vehivavy ho lasibatra tamin’ny fanenjehana. ## 
Ny fiheveran’ny mpandinika ny mosavy tany Eorôpa ## 
Ny zava-nisy tany Eorôpa nandritra ny vanim-potoana anankiroa lehibe: ## 
“Moyen-Äge” sy “Temps Modernes” dia azo lazaina ho nahatonga ny mpandinika ankehitriny nihevitra ## 
fa ny rafi-piarahamonina nisy tamin’izany fotoana no isan’ny nampirongatra ny mosavy. ## 
Teo koa ny lafiny siansa tsy dia mbola nahitana fivoarana ## 
ka nahatonga ireo fiarahamonina voalaza ho niaina tao anatin’ny haizina tanteraka. ## 
« Nilona tao anatin’ny tontolon-driba iasan’ny mazia ny tantsaha ## 
ary tsy dia nahafantatra loatra ny amin’ny finoana amam-pivavahana kristianina, ## 
ka matetika nanafangaro izany amin’ny fomba amam-panaon’ny paianina (paienne) », hoy i Jean DELUMEAU. ## 
I WEBER koa nilaza fa « akaiky kokoa tamin’ny natiora ny olona tamin’ny vanim-potoanan’ny Moyen-Age. ## 
Vokatra izany, betsaka ny zava-mahagaga niseho teo amin’ny fiarahamonina nampihorohoro sy nampitahotra ny maro. ## 


