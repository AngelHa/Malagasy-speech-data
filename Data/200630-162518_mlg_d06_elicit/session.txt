ao an-toerana satria na ny lahy na ny vavy ## 
dia samy mirotsaka amin’ny fambolena sy fiompiana avokoa, ## 
sady izay rahateo no foto-piveloman’ny ankamaroan’ny mponina. ## 
Fiarahamonina nilamina, nanjakan’ny fihavanana sy ny firaisankina ny fiarahamonina ## 
tao Mahabo fahiny fony mbola RAINIBETAVA no andriana nifehy ny tanàna sy ny vohitra. ## 
Ankehitriny, na dia misy aza ny disadisa maro isan-karazany teraky ny fifandirana ## 
sy ny tsy fifankahazoana eo anivon’ny fiarahamonina, ## 
dia mbola voatana hatrany izany endri-pifandraisana izany ## 
eo amin’ny samy mponina ao an-toerana. ## 
Azo heverina ho antony roa lehibe no mbola mampitoetra izany : ## 
ny fikatsahana ny tombontsoa iombonana ary ny fahatahorana ny tody, araka ny finoana malagasy. ## 
Ny fikatsahana ny tombontsoa iombonana ## 
Rehefa misy fanatontosana asa iombonana toy ny fanaovan-dalana, fanadiovana lakan-drano, fanorenana sekoly, ## 
dia miara-mientana hatrany ny rehetra amin’izany. ## 
Tsy misy fanerena na sazy akory ampiharin’ny fiarahamonina ## 
amin’izay tsy manao io asa iombonana io fa ny fahatsapan-tenan’ny tsirairay mihitsy ## 
noho ny filàny ny vokatr’io asa io , eny, na tsy ho azy aza ## 
fa ho an’ny taranany, no mibaiko azy, ## 
sady fanatanterahany ny adidiny amin’ny tanindrazana rahateo ny fandraisany anjara amin’izany. ## 
Araka ny foto-pisainana raketin’ny hafatr’i DOX ao amin’ny tononkalony manao hoe : ## 

