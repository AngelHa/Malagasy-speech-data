Na dia teo aza ny fanambarana izay nataon-dRAINIHIFINA nilaza ny mosavy ho nentin’ny Arabo izay tonga teto ## 
dia azo heverina ihany koa ho isan’ny tranga efa nisy teto Madagasikara fahiny ny mosavy. ## 
Matetika mantsy ny fiforonan-teny no entin’ny mpandinika sasany mamaritra sy manazava ny fiaviana na ny fiandohan’ny zavatra iray, ## 
hany ka noheverina ho nentin’ny vahiny fa tsy nisy teto avokoa izay voakasik’izany. ## 
Notsikerain-dRAKOTOMALALA Malanjaona anefa izany fomba fijery izany tamin’ny filazana fa: ## 
“Tsy azo antoka loatra ny fiheverana fa misy ifandraisany foana amin’ny fomba fanao ## 
ny fiforonan-teny sy ny fanazavana miainga amin’ny haiteny mifampitaha. ## 
Io fanazavana io, hoy ihany izy, dia mandà avy hatrany ny fisian’ny mosavy ## 
talohan’ny nahatongavan’ny Arabo na izay zavatra nentiny teto amin’ny Nosy”. ## 
Araka izany, azo lazaina fa efa nisy teto Madagasikara ny mosavy fahiny saingy ny teny hoe mosavy kosa ## 
no mbola tsy nananan’ny Malagasy nentina nanondroana ireo fombafomba sy fihetsika rehetra maneho izany. ## 
Ny olombelona rahateo ifandroritan’ny soa sy ny ratsy efa hatrany am-pahariana, ## 
ka azo heverina fa ny fisainan-dratsy ao aminy dia mety hahatonga azy hamosavy. ## 
Azo tsoahina avy amin’izany fa mety ho avy ao anaty fiarahamonina ihany no niandohan’ny mosavy. ## 
Amin’ny ankapobeny, ny fampiasana ody mahery na ody ratsy ary ny fanozonana no hita tena nisongadina, ## 
ka nahafantaran’ny olon-drehetra ny mosavy, fahiny, raha ny teto Madagasikara, ## 
na ny teto afovoan-tany na ny tany anindran-tany izany. Ny fampiasana ody mahery na ody ratsy ## 
Io ody na aody na aoly io tokoa mantsy no isan’ny fitaovana lehibe indrindra entin’ny mpamosavy manatanteraka ny asa ratsiny. ## 
Izany no nahatonga an’i Callet nanamarika fa: “Raha tsy tian’ny olona ianao, dia matahora fa mety hanaovany ody mahery”. ## 
Marihina fa misy karazany telo ny ody, raha ny fanavahana nataon’i François RAKOTONAIVO ao amin’ny boky Ny riba malagasy nosoratany no jerena : ## 

